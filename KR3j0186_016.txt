# -*- mode: mandoku-view -*-
#+TITLE: 玉芝堂談薈
#+DATE: 2019-03-29 21:37:54.564716
#+PROPERTY: ID KR3j0186
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 16
<pb:KR3j0186_WYG_016-1a>¶
　　欽定四庫全書¶
¶
　　玉芝堂談薈卷十六¶
¶
　　明　徐應秋　撰¶
¶
　　觀世音¶
¶
　　觀音大士像飾以婦人服前此未聞考宣和畫譜唐宋¶
名手寫像俱不作婦久葢自近代始耳凡法苑珠林宣¶
驗㝠祥等記觀世音顯跡六朝至衆其相或沙門或菩¶
薩或道流無作婦人者惟宋夀涯禪師詠魚籃觀音有¶
<pb:KR3j0186_WYG_016-1b>¶
清泠露濕金欄壊茜裙不把珠瓔葢之句然亦其變相¶
耳後世訛為女像又訛為妙荘王女尤為可笑觀音或¶
言於諸先覺猶孔門之有亞聖或云開闢以前太虚一¶
氣之初即有觀音出世然佛氏以佛為六通菩薩為五¶
通則亞聖之說近之又補陀落伽山一名梅岑即梅子¶
真煉藥處佛經言東洋大海西紫竹林相傳善財第二¶
十八叅觀自在菩薩圍繞說法葢此地也華言小白華¶
山考之華嚴本經善財所接善知識凡五十三員補陀¶
<pb:KR3j0186_WYG_016-2a>¶
觀世音特其一叅耳後人以五十三叅俱附入觀世音¶
案中然度善財者文殊也甚為無謂李龍眠盡善財童¶
子叅觀音大士三十二變石本作六七嵗小兒狀亦不¶
知何據¶
¶
　　補陀落伽山大士以三十二應身入諸國土現八萬¶
四千手臂指引羣生與五臺之文殊峨眉之普賢為¶
天下三大道塲¶
¶
　　氷署筆談曰三教殊門度世則一在佛教無如觀世¶
<pb:KR3j0186_WYG_016-2b>¶
音在道教無如吕純陽在儒教無如孔孟二夫子觀¶
世音如来圓明妙覺入三摩地閔念衆生隨緣普䕶¶
化三十二應身入諸國土自菩薩學徒宰官王人天¶
龍神鬼比丘女子莫不以慈力變化為彼說法各得¶
無畏令其解脫成就得大方便又能說無邉秘宻神¶
呪現百千萬億化身或慈或悲或定或慧救䕶衆生¶
得大自在求子得子求妻得妻求長夀得長夀求三¶
昧得三昧求過險即過險求免難即免難求湼槃即¶
<pb:KR3j0186_WYG_016-3a>¶
湼槃真所謂大慈大悲也吕純陽既得道求雲房授¶
以黄白秘方期於濟世利物使三千功滿八百行圓¶
方成道果須度盡衆生上升未晩更得火龍真人遁¶
劒法一斷煩惱二斷色慾三斷貪嗔施藥斬妖行化¶
度人孔孟二夫子汲汲皇皇總期善世善惡同歸曲¶
成𤣥教精心與二氏何異¶
¶
　　文殊普賢¶
¶
　　佛經如觀音大勢至文殊普賢皆久已造佛境而不肯¶
<pb:KR3j0186_WYG_016-3b>¶
成佛普賢則廣大修習圓滿未退名未息願文殊則深¶
入善權廣化衆生故未取道觀世音於阿彌陀佛滅後¶
成等正覺號普光功徳山王如来彼國土曰衆寳善集¶
荘嚴大勢至繼觀音成佛號善主功徳寳王如来至文¶
殊為七佛導師又云過去無央數佛皆其弟子成佛之¶
時以恒沙諸佛世界為一佛刹其佛刹莊嚴比阿彌陀¶
佛猶大海水比一滴水則諸佛功徳未有如文殊者也¶
¶
　　文殊普賢皆古佛以菩薩現世為釋迦二輔故稱普¶
<pb:KR3j0186_WYG_016-4a>¶
賢長子文殊小男佛常以頂光灌文殊頂口光灌普¶
賢口念一以差别知一以本根知相問答為經又文¶
殊之學得於知普賢之學得於行知之勇猛精進莫¶
獅子若故文殊之好在獅子行之謹審靜重莫象若¶
故普賢之好在象又五燈㑹元世尊一日見文殊在¶
門外立乃曰文殊文殊何不入門来文殊曰我不見¶
一法在門外世尊黙然又世尊因普眼菩薩欲見普¶
賢不可得見乃至三度入定徧觀三千大千世界覔¶
<pb:KR3j0186_WYG_016-4b>¶
普賢不可得見而来白佛佛曰汝但於靜三昧不起¶
一念便見普賢又世尊臨入湼槃文殊大士請佛再¶
轉法輪世尊曰咄文殊吾四十九年住世未嘗說一¶
字汝請吾再轉法輪豈吾曽轉法輪耶¶
¶
　　髙僧𫝊釋豐干居天台國清寺與拾得寒山子相得¶
歡甚豐干出逰適閭丘𦙍出守台州病頭風持淨水¶
噀之問所從来曰天台國清寺曰彼有賢達否曰寒¶
山文殊遯迹國清拾得普賢狀如貧子閭丘入寺於¶
<pb:KR3j0186_WYG_016-5a>¶
厨下見二人拜之二人曰豐干饒舌便連臂而去更¶
不復寺又大厯中有鄒和尚不知所從来跨白騾結¶
茅居徽山一日走靈泉縣靈鷲山中其徒追及但見¶
文殊石像耳始知大士化身而白騾即師子也儒童菩薩¶
¶
　　釋氏稱太昊即應聲大士見辨正論伏羲即寳厯菩薩¶
女媧即吉祥菩薩見須彌四域經孔子即儒童菩薩顔¶
子即光淨菩薩老子即摩訶迦葉見破邪論道家謂尹¶
<pb:KR3j0186_WYG_016-5b>¶
喜為釋迦佛老子遣化又大權菩薩經亦稱老子是迦¶
葉菩薩化逰震旦符子稱老子之師名釋迦文葢其徒¶
相傾之談耳又湼槃經閻浮界内有震旦國我遣三異¶
人化導人民法行經孔子光淨菩薩老子迦葉菩薩顔¶
子月光菩薩溧水縣南七十五里相傳有儒童寺本孔¶
子祠唐景福二年立以孔子適楚經此南唐改曰儒童¶
寺故唐杜嗣先有吉祥御宇儒童衍教之說李義山文¶
儒童菩薩始作仲尼金粟如来方為摩詰張文成釋迦¶
<pb:KR3j0186_WYG_016-6a>¶
像碑儒童毓慶闕里生嘆鳯之君摩訶降跡苦縣誕猶¶
龍之彦楊烱孔子廟碑淨光童子来逰震旦之郊乾象¶
明靈俯下庖犧之國真靈位業圖謂孔子為太極上真¶
君顔子為明晨侍郎三晨司真荘周老聃為韋編郎召¶
公為南明公周公為西明公周武王為田官北斗君神¶
仙感遇𫝊唐宰相韓滉㢘問浙西有不軌之志時有商¶
李順泊舟京口風飄一山下詣一宫闕臺閣華麗入門¶
數重有人自簾中出以一書授之曰寓金陵韓公賛者¶
<pb:KR3j0186_WYG_016-6b>¶
引出門送之舟所問此何處何人致書曰此東海廣桑¶
山也是魯國宣父仲尼得道為真官理於此山韓公即¶
仲由也既歸詣韓公公發書古文九字訪之識古文者¶
曰此孔宣父之書乃夏禹科斗文文曰告韓滉謹臣節¶
勿妄動韓自是恭謹克始終焉據此言之則吾夫子又¶
不佛而仙矣¶
¶
　　馬鳴龍樹¶
¶
　　摩訶摩耶經正法衰微六百嵗九十六種諸外道等邪¶
<pb:KR3j0186_WYG_016-7a>¶
見競興破滅佛法有一比丘名曰馬鳴善說法要降伏¶
一切諸外道七百嵗又有一比丘名曰龍樹善說法要¶
滅邪見幢然正法炬馬鳴當周顯王時龍樹當秦始皇¶
時五燈㑹元馬鳴大士亦名功勝以有化無功徳殊勝¶
故名焉嘗於華氏國轉妙法輪有大金龍變一小蟲狀¶
若蟭螟潜於坐下聽法師曰汝名誰耶眷属多少曰我¶
名迦毗摩羅有三千眷属祖曰汝神力變化若何曰我¶
化大海極為小事祖曰汝化得性海否即為說性海曰¶
<pb:KR3j0186_WYG_016-7b>¶
山河大地皆依建立三昧六道繇兹發現迦毗摩羅言¶
下大悟後因付法為十三祖釋鑑十四祖龍樹尊者至¶
南印度祖於座上現自在身如滿月輪一切衆生惟聞¶
法音不覩現相有長春子名迦那提婆謂衆曰尊者現¶
佛性體相以示我等言訖輪相即隠其號龍樹者龍接¶
入海於宫殿中以諸方等經深奥經典無上妙法授之¶
即得深入無生三忍具足龍還送出入寂後南天竺敬¶
奉之其母樹下生之因字阿周陁那阿周陁那樹名也¶
<pb:KR3j0186_WYG_016-8a>¶
以龍成其道故以龍配樹號曰龍樹馬鳴者北天竺國¶
餓七匹馬至於六日請比丘說法以浮流草與之馬垂¶
念聽法無念食想於是内外沙門乃知非恒以馬解其¶
音故號馬鳴宛委餘編曰阿濕縛窶生馬鳴也那伽曷¶
樹那龍猛也言龍樹誤¶
¶
　　玉皇上帝¶
¶
　　本行經玉皇上帝初刼為光嚴妙樂國淨徳王太子捨¶
位修道八百刼捨位復行忍辱三千二百刼始證金仙¶
<pb:KR3j0186_WYG_016-8b>¶
為清淨自然覺王如来又經億刼始證玉帝位道經謂¶
玉皇大帝為衆仙天子紫微大帝為衆星天子酉陽雜¶
爼天帝劉翁惡張翁欲殺之張翁畜一白雀恒先為備¶
劉翁自下觀之張翁盛陳賓主醉其從官䇿乗龍上天¶
塞北門劉翁徘徊不能上乗其餘龍人間為災張翁患¶
之封之泰山其說尤誕括異志晉周興死而復生言天¶
帝召見升殿仰視雲氣紫鬱鬱然天帝面方一尺問左¶
右曰是張天帝耶曰上古天帝久已聖矣此近曹明帝¶
<pb:KR3j0186_WYG_016-9a>¶
耳佛國記小孤石山山頭有石室佛坐其中天帝釋將¶
天樂般遮彈琴樂佛處帝釋以四十二事問佛一一以¶
指畫石跡故在此¶
¶
　　象教皮編遮閱那王也因陀羅天王也毗沙門子多¶
聞天王也提和羅那天人王也摩訶三摩阿遮遮太¶
平等王也¶
¶
　　二十五聖¶
¶
　　楞嚴經二十五聖之証圓通也憍陳那于聲音得阿羅¶
<pb:KR3j0186_WYG_016-9b>¶
漢優婆尼從色相得阿羅漢香嚴童子從香一器得阿¶
羅漢藥王藥上二法王子分剔味因倍登菩薩跋陀婆¶
羅妙觸宣明成佛子住摩訶迦葉以法空成阿羅漢阿¶
那律陀旋見循元為第一周利槃持迦反息循空為第¶
一憍梵鉢提還味旋知為第一畢陵伽婆蹉純覺遺身¶
為第一須菩提解空舎利弗智慧為第一普賢菩薩修¶
普善行說本因為第一孫陀羅難陀以息久發明圓(缺¶
三字)為第一富樓那法音為第一優波離通利(缺二字)一¶
<pb:KR3j0186_WYG_016-10a>¶
大目&KR1779;連清瑩為第一烏芻瑟摩以火光三昧力故成¶
阿羅漢持地菩薩以諦觀身界二塵為第一月光童子¶
以水性一味流通得無生忍圓滿菩提為第一琉璃光¶
法王子與空虚蔵菩薩一則以觀察風力無依一則以¶
觀察虚空無邉入三摩地彌勒菩薩漢心因明入圓成¶
實逺離依地及偏計執得無生忍大勢至王子以淨念¶
相繼得三摩地觀世音從聞思修入三摩地又維摩詰¶
㑹衆菩薩問不二法門㑹中為法自在菩薩徳守菩薩¶
<pb:KR3j0186_WYG_016-10b>¶
不㫬菩薩徳頂菩薩善宿菩薩善眼菩薩妙伽為菩薩¶
弗沙菩薩師子菩薩師子童菩薩淨解菩薩那羅延菩¶
薩善意菩薩現見菩薩普守菩薩電天菩薩喜見菩薩¶
明相菩薩妙意菩薩無盡意菩薩深慧菩薩寂根菩薩¶
心無閡菩薩上善菩薩福田菩薩華嚴菩薩月上菩薩¶
寳印手菩薩珠項王菩薩樂實菩薩合文殊師利與維¶
摩詰凡三十二人故坡文有三十二義皆光燄之語¶
¶
　　十六應真¶
¶
<pb:KR3j0186_WYG_016-11a>¶
　　佛既以無上法授迦葉又必嘱十六大阿羅漢并眷屬¶
等令其䕶持第一尊者賓度囉跋囉惰闍與千眷屬住¶
西瞿尼洲第二尊者迦諾代蹉與五百眷屬住北迦濕¶
彌羅國第三尊者迦諾跋釐惰闍與六百眷屬住東勝¶
神洲第四尊者蘇頻陀與七百眷屬住北俱盧洲第五¶
尊者諾矩羅與八百眷屬住南贍部洲第六尊者跋陀¶
羅與九百眷屬居躭没盧洲第七尊者迦理迦與九千¶
眷屬住僧迦藥洲第八尊者伐闍羅弗多羅與千一百¶
<pb:KR3j0186_WYG_016-11b>¶
眷屬住鉢利拏洲第九尊者戍博迦與九百眷屬住香¶
醉山第十尊者半托迦與千三百眷屬住三十三天第¶
十一尊者囉恬囉與千一百眷屬住畢利颺瞿洲第十¶
二尊者那迦犀那與千二百眷屬住半度陂山第十三¶
尊者因揭陀與千三百眷屬住廣脇山第十四尊者伐¶
那婆斯與千四百眷屬住可住山第十五尊者阿氏多¶
與千五百眷屬住鷲峯山第十六尊者注茶半仛迦與¶
千六百眷屬住持軸山又合十七提宻多羅尊者十八¶
<pb:KR3j0186_WYG_016-12a>¶
賓頭盧尊者為十八羅漢又佛經載佛有十大弟子舎¶
利弗智慧目犍連神通大迦葉頭陀阿那律天眼須菩¶
提解空富樓那說法迦旃延論義優婆離持律羅㬋羅¶
宻行阿難陀多聞葢亦吾孔門十哲之擬也蓮華經佛¶
弟子十六沙彌皆得阿耨多羅三藐三菩提于十方國¶
土見在說法其二沙彌東方作佛一名阿閦在歡喜國¶
二名須彌頂東南方二佛一名師子音二名師子相南¶
方二佛一名虚空住二名賞滅西南方二佛一名帝相¶
<pb:KR3j0186_WYG_016-12b>¶
二名梵相西方二佛一名阿彌陀二名度一切世間苦¶
惱西北方二佛一名雲自在二名雲自在平東北方佛¶
名一切世間怖畏第十六我釋迦牟尼佛于婆娑國土¶
成阿耨多羅三藐三菩提又湼槃經曰五百阿羅漢者¶
佛弟子也昔有五百商人出海採寳值千盜攘去并剜¶
其目有人告曰靈鷲佛氏能救汝苦引至大林精舎佛¶
為說法證阿羅漢果分形顯化作福人間西湖游覽志¶
杭州淨慈寺塑五百阿羅漢像其第四百二十二位阿¶
<pb:KR3j0186_WYG_016-13a>¶
濕毘尊者獨設一龕側身偃蹇斜目覷人而笑婦人祈¶
嗣者必詣此炷香不知何說也五百名位具經中繁不¶
録又一統志外夷火州有靈山在土魯番西北石紋如¶
髮蕃人稱為十萬羅漢削髮湼槃之所釋道安西域志¶
須刺國有五百沙彌真人寺¶
¶
　　阿羅漢尊者永離諸惡不受三界生也攝拖苾䭾尊¶
者聲明也佛陀那舎尊者覺明也佛陀跋陀尊者覺¶
賢也菩提流支尊者覺孝也鞞侈遮羅那尊者行足¶
<pb:KR3j0186_WYG_016-13b>¶
也彌跋陀羅尊者好賢也尸羅跋陀羅尊者戒賢也¶
摩訶(缺二字)尊者大術也鳩摩羅什神僧童夀也¶
¶
　　八部龍王¶
¶
　　佛住王舎城耆闍崛山中與大比丘衆萬二千人俱皆¶
是阿羅漢諸漏已盡無復煩惱其名曰阿若憍陳那(此云¶
已知已解)摩訶(此云大)迦葉(此云飲光其身金色光含日月)優樓頻螺迦葉(此云¶
木𤓰胸前穹窿如木𤓰故)伽耶(此云城)伽葉那提(此云江)迦葉舎利佛(此云¶
鶖子)大目&KR1779;連(此云采菽)摩訶迦旃延(此云文飾)阿&KR0034;樓䭿(此云無貧)刼¶
<pb:KR3j0186_WYG_016-14a>¶
賓那(此云房宿)憍梵鉢提(此云牛飼)離婆多畢陵伽婆蹉(此云餘辟月)¶
薄拘羅(此云善容)摩訶拘絺羅(此云大睐)難佗(此云歡喜)孫陀羅難陀¶
(此云媚愛)富樓那(此名父)彌多羅泥(此名慈母)須菩提(此名善吉又云空生)阿¶
難(此名慶喜)羅㬋羅(此名覆幛)復有學無學人二千人摩訶波闍¶
波提(此名太愛道為尼衆首)比丘尼羅㬋羅(此名華色羅㬋母也)母耶輸陀¶
羅比丘尼菩薩摩訶薩(此云覺有情)皆得阿耨多羅三藐三¶
菩提不退轉皆得陀羅尼(此云總持)樂說辨其名文殊師利¶
(此名妙徳)菩薩觀世音菩薩得大勢菩薩常精進菩薩不休¶
<pb:KR3j0186_WYG_016-14b>¶
息菩薩寳掌菩薩藥王菩薩勇施菩薩寳月菩薩月光¶
菩薩滿月菩薩大力菩薩無量力菩薩越三界菩薩跋¶
陀婆羅(此云善守)菩薩彌勒菩薩(此云慈氏)寳積菩薩導師菩薩¶
如是等八萬人俱爾時釋提桓因與其眷属三萬天子¶
俱復有明月天子普香天子寳光天子四大天王與其¶
眷屬萬天子俱娑婆世界主梵天王尸棄大梵光明大¶
梵等與其眷屬萬二千天子俱有八龍王難陀(此云喜)龍¶
王跋(此云賢)難陀龍王娑伽羅龍王和修吉(此云多頭)龍王徳¶
<pb:KR3j0186_WYG_016-15a>¶
义迦(此云現毒)龍王阿那婆達多(此云無熱)龍王惱摩那斯(此云大身)¶
龍王優鉢羅(此名青蓮花)龍王等有四緊那羅(此云疑神似人而有角)¶
王法緊那羅王妙法緊那羅王大法緊那羅王持法緊¶
那羅王有四乾闥婆(此云嗅香)王樂乾闥婆王樂音乾闥婆¶
王美乾闥婆王美音乾闥婆王有四阿修羅(此云非天)王婆¶
雅(此云有縛)阿修羅王佉羅騫䭾(此云廣有)羅王有四迦樓羅王¶
大威徳迦樓羅王大身迦樓羅王大滿迦樓羅王(此云金鳷¶
鳥能食龍)如意迦樓羅王韋提希子(此云思惟)阿闍世王與若干¶
<pb:KR3j0186_WYG_016-15b>¶
千百眷屬各禮佛足¶
¶
　　地湧寳塔¶
¶
　　蓮花經佛前有七寳塔髙五百繇旬縱廣二百五十繇¶
旬從地湧出住在空中種種寳物無數幢旛以為嚴飾¶
鈴萬億四面出多摩羅跋栴檀之香充徧世界三十三¶
天雨天曼陀羅華供寳塔爾時寳塔中出大音聲讃言¶
善哉善哉釋迦牟尼世尊能以妙法蓮華經為大衆說¶
如是如是爾時有菩薩摩訶薩名大樂說白佛言以何¶
<pb:KR3j0186_WYG_016-16a>¶
因緣有此寳塔從地中湧出佛告大樂說菩薩此寳塔¶
中有如来全身乃往過去東方無量千萬億阿僧祗世¶
界國名寳淨彼中有佛號曰多寳其佛作大誓願若我¶
成佛滅度後於十方國土有說法華經處我之塔廟為¶
聽是經涌現其前為作證明彼佛臨滅度若諸比丘欲¶
供養我全身者應起一大塔十方世界有說是經者彼¶
之寳塔涌出其前全身在于塔中譛言善哉善哉是時¶
大樂說菩薩白佛言我等願欲見此佛身佛告大樂說¶
<pb:KR3j0186_WYG_016-16b>¶
是多寳佛有深秀願有欲以我身示四衆者彼佛分身¶
諸佛在于十方世界說法盡還集一處然後我身乃出¶
現耳爾時佛放白毫一光即見東方五百萬億那由它¶
恒河沙等國土諸佛彼諸國土皆以琉璃為地寳樹寳¶
衣以為莊嚴無數千萬億菩薩充滿其中徧張寳幔寳¶
網羅上彼國諸佛以大妙音而說諸法及見無量千萬¶
億菩薩徧滿諸國為衆說法南西北方白毫相光所照¶
之處亦復如是爾時十方諸佛各告衆菩薩言今我應¶
<pb:KR3j0186_WYG_016-17a>¶
往娑婆世界釋迦牟尼佛所并供養多寳如来寳塔時¶
娑婆世界即變清淨琉璃為地寳樹莊嚴黄金為繩以¶
界八道是時諸佛各將一大菩薩以為侍者至娑婆世¶
界各到寳樹下一一寳樹髙五百由旬諸寳樹下皆有師¶
子之座諸佛各于此座結跏趺坐如是徧滿三千大千¶
世界而于釋迦牟尼一方所分之身猶故未盡時釋迦¶
牟尼佛二百萬億那由他國皆令清淨以琉璃為地諸¶
寳莊嚴亦無大海江湖及目真鄰陀山摩訶目真鄰陀¶
<pb:KR3j0186_WYG_016-17b>¶
山大鐵圍山須彌等山通為一佛國土諸天寳華徧覆¶
其地復于八方更變二百萬億那由它國爾時一一方¶
四百萬億國土諸佛如来徧滿其中釋迦牟尼以右指¶
開七寳塔户出大音聲一切衆㑹皆見多寳如来于寶¶
塔中坐師子座多寳佛于寳塔中分半座與釋迦牟尼¶
佛大衆見二如来在七寳塔中結跏趺坐以神通力接¶
諸大衆皆在虚空廣說妙法蓮華經故李嶠昭覺寺碑云¶
以犧帝龍顔之相謁象王螺髻之容對峙一宫忽疑釋¶
<pb:KR3j0186_WYG_016-18a>¶
迦之讓坐詳觀兩聖更似多寳之分臺又文殊師利坐¶
千葉蓮花大如車輪諸佛菩薩亦坐寳蓮花從于大海¶
娑竭羅龍宫自然湧出住空虚中詣靈鷲山智積菩薩¶
問文殊師利向往龍宫所化衆生其數幾何所言未竟¶
無數菩薩坐寳蓮花自海涌出皆是文殊師利之所化¶
度有娑竭羅龍王女年始八嵗智慧利根善知衆生諸¶
根行業得陀羅尼當時衆位皆見龍女忽然之間變成¶
男子具菩薩門即往南方無垢世界坐寳蓮花成等正¶
<pb:KR3j0186_WYG_016-18b>¶
覺又爾時它方國土諸佛菩薩摩訶薩過八恒河沙合¶
掌白佛若聽我等于佛滅後在此娑婆世界䕶持此經¶
爾時佛告菩薩我菩薩世界自有六萬恒河沙等菩薩¶
摩訶薩一一菩薩各有六萬恒河沙眷屬能于我滅後¶
䕶持此經佛說是時娑婆世界三千大千國土地皆震¶
裂而于其中有無量千萬億菩薩摩訶薩同時涌出是¶
諸菩薩身皆金色三十二相無量光明各滿虚空七寳¶
妙塔多寳如来釋迦牟尼佛所¶
¶
<pb:KR3j0186_WYG_016-19a>¶
　　佛牙¶
¶
　　佛國記佛有四牙廣半寸長半寸一牙在阿條國一牙¶
在天上一牙在海龍王宫一牙在乾陀國國王使大臣¶
九人守保之月朝捧擎牙出或放光(缺)香花數十斛散¶
牙上而牙不没又云那竭國有佛頂骨精舎七寳金薄¶
裝飾城中又有佛齒塔廣異記則天時西國獻毗婁博¶
義天王下頷骨及臂(缺)佛舌頷大如胡床舌青色大如¶
牛舌伽藍記那迦羅阿國有佛頂骨方圎四寸黄白色¶
<pb:KR3j0186_WYG_016-19b>¶
下有孔受人手指閃然似仰蜂窠𤣥奘𫝊醯羅城中有¶
佛頂骨周尺二寸佛髑髏如荷葉盤又梁武帝造阿育¶
王塔出舊塔下舎利及佛髮髮青紺色衆僧以手伸之¶
随手長短放則旋為螺形僧伽云佛髮青紺如藕絲莖¶
昨夢録滑臺南一二里沙上有浮圖中安佛髮長及二¶
丈有竒拳為巨螺其大如容數升物器髮之色非赤非¶
青非緑根大于人指使兩人對牽之人自其中往来無¶
礙又陳太建二年建靈刹髙十有五丈下安佛爪長二¶
<pb:KR3j0186_WYG_016-20a>¶
寸濶一寸蔵諸寳箧光飛五色焰起一尋又佛有舍利¶
云室舎利一云設利羅此云骨身又云靈骨光明經舎¶
利有三種色白色骨舎利黒色髮舎利赤色肉舎利菩¶
薩羅漢皆有三種舎利佛舎利椎擊不碎弟子舎利椎¶
擊即碎如試舎利以童男女髮根可引綴髮上也又佛¶
鉢在弗樓沙國可容二斗有貧人以少華投中便滿有¶
富人欲以多華而供養正復百千萬斛終不能滿¶
¶
　　蓮花卍字¶
¶
<pb:KR3j0186_WYG_016-20b>¶
　　釋彦琮通徳論佛降神兜率之宫垂像迦毗之域開卍¶
字于胸前躡千輪于足下又占相部云如来至真常於¶
胸前自然卍字大人相者乃往占世蠲除穢濁不善行¶
苑咸詩蓮花卍字總由天按卍字本作歹佛胸前吉祥¶
相也又□字佛髮右旋而結作此形亦吉祥相也中國¶
呼為萬音疑亦意㑹耳夷堅志蔡京死後四十二年遷¶
葬皮肉消化已盡獨心胸上隠起一卍字髙二分許如¶
鐫刻以誤國奸邪而有此祥殆不可曉¶
¶
<pb:KR3j0186_WYG_016-21a>¶
　　阿育塔¶
¶
　　法苑珠林曰如来在日行化乞食因遇童子戲弄沙土¶
以為米麫宿祐㝠㑹以土麪施佛佛感其善心為受塗¶
壁記此童子吾滅度後一百年滿作王出世號為阿育¶
作鐵輪王王閻浮提一切鬼神並皆臣属且使空中地¶
下四十里内所有鬼神開往前八塔所獲舎利役諸鬼¶
神于一日一夜一億家施一塔廣計八萬四千塔又曰¶
晉廬山文殊師利菩薩像者昔𫝊云阿育既統此洲學¶
<pb:KR3j0186_WYG_016-21b>¶
鬼王制獄酷毒尤甚文殊現處鑊中火熾水清生青蓮¶
花王心感悟即日毁獄造八萬四千塔又釋鑑周共和¶
九年東天竺國阿育王盡收西域諸塔及龍宫舎利夜¶
役鬼神碎七寳末造八萬四千寳塔命耶舎尊者舒指¶
放光八萬四千道令捷疾鬼各随一光盡處安置一塔¶
遍娑婆界在此震旦國者一十九所又阿育王經王殺¶
八萬四千宫人夜聞宫中有哭聲王悔為造八萬四千¶
塔今此震旦亦有(缺三字)提恒因天上造三千偷婆徐¶
<pb:KR3j0186_WYG_016-22a>¶
興公筆精云四明(缺)山阿育王塔晉太康三年從地湧¶
出其狀青色似石非石一尺四寸方廣七寸露盤五層¶
四角挺立中懸金色小鐘舎利綴于鐘下圓轉不定繞¶
塔四周俱是鏤空諸佛菩薩金剛聖僧八部等像神工¶
聖迹非人力所及萬厯丙子平湖陸五臺公瞻禮初見¶
舎利大如芡實已如彈丸已大如𤓰最後大如車輪五¶
色變幻光彩射目壬子泰和郭孔泰孔陵到山瞻禮舎¶
利初視若黍米已如豆如蓮子同觀者或見如新菱出¶
<pb:KR3j0186_WYG_016-22b>¶
壳兩角垂絲絲綴以琲珠或見如葡萄色或見如桃瓣¶
或見如金蓮花瑞相種種始知佛大神通歴千百年不¶
滅也¶
¶
　　諸宫遺事長沙有阿育王像相𫝊是阿育王女所造¶
太元中夜浮至江津漁人見異光如晝而諸寺以千¶
人迎之嶷然不動長沙寺翼法師至誠祈啓即時就¶
輦像常夜行不知者以槊刺之作銅聲而倒每南朝¶
太子及災疫必先流汗數日最為靈應¶
¶
<pb:KR3j0186_WYG_016-23a>¶
　　佛國記摩竭提國是阿育王所治城中宫殿皆鬼神¶
作非世所造¶
¶
　　釋姓¶
¶
　　王元美尚書譏荆公誤解三昧乃取佛書中不能解者¶
悉舉而盡解之可謂𢎞博然亦有未確者如云阿彌陀¶
佛姓憍尸迦釋迦文姓刹利摩訶迦葉姓婆羅門皆係¶
訛舛考鼓音王經稱好善國王生三子長曰月明次曰¶
憍尸迦三曰帝衆時有一佛出世名世自在王憍尸迦¶
<pb:KR3j0186_WYG_016-23b>¶
發道意棄國位投佛出家號曰法蔵比丘是憍尸迦乃¶
彌陀未成佛前因地俗名亦非姓也至于彌陀成佛淨¶
土諸經論悉稱以大願力誓取淨刹蓮華化生未聞從¶
何姓氏而生又考釋迦氏譜稱大夏種姓有四謂刹利¶
婆羅門毘舎首限羅此四者皆種也而刹利王種最為¶
髙貴佛姓自分不一别曰一曰瞿曇二曰甘蔗三曰釋¶
迦四曰舎夷五曰日種故釋迦姓也文名也釋迦為能¶
文為仁也釋迦姓經文單複有數比方朔馬卿若刹利¶
<pb:KR3j0186_WYG_016-24a>¶
乃其種非姓也摩訶迦葉此云大龜氏大龜者先世學¶
道有靈龜負圖而出因以為姓則摩訶迦葉自姓大龜¶
婆羅門乃其種非姓也按佛有六姓一曰瞿曇此云(缺二¶
字)又曰地最勝即大茅草王之姓也二曰甘蔗三曰日¶
種大茅草王老而無子𫝊位大臣出家學道成王(缺)弟¶
子以籠盛懸樹上獵人射之滴血于池出二甘蔗日灸¶
出一男一女即善生與妃四曰釋迦此云能仁昔甘蔗¶
王斥四子于雪山北以徳化人成大國父王歡曰我子¶
<pb:KR3j0186_WYG_016-24b>¶
釋迦五曰舎夷貴姓也以住釋迦大樹林故名舎夷祈¶
耶此以處立姓六云(缺三字)種也此云主刼初人食地¶
味各有封植乃言有徳者主之瞿曇者西天王種姓釋¶
迦慈悲充積故歴刼生于瞿曇種中¶
¶
　　五精舎¶
¶
　　王勃碑髙臺與雁塔俱平曲岸與猴池共盡韋蘇州詩¶
萬木叢雲出香閣西連碧澗竹林園按佛國五精舎一¶
給孤園二靈鷲山三彌猴江四菴羅園五竹林園給孤園¶
<pb:KR3j0186_WYG_016-25a>¶
者本佛大檀越須達多長者居舎衛城得祗陀太子共¶
八十頃園欲募為精舍太子戲之曰滿布黄金便可相¶
與須達多出金布滿遂舎為伽藍故寺宇為寳坊又曰¶
金田許敬宗鳯閣臨金地龍旂拂寳臺王維翡翠香烟¶
合琉璃寳地中唐初宋昱詩梵室開金地香龕鑿鐵圍¶
彌陀經云極樂國土有七寳池八功徳水充滿其中池¶
底純以金沙布地法華經云佛告華光國名離垢琉璃¶
為地有八交道黄金為繩以界其側又天竺本記曰達¶
<pb:KR3j0186_WYG_016-25b>¶
嚫國有伽葉佛伽藍穿大石山作有五種最上為雁第¶
二層作獅子形第三層作馬形第四層作牛形第五層¶
作鴿形又須達多居舎衛城常施孤獨曰給孤獨故又¶
曰給孤園祗洹林樹名梵云祗陁洹即太子名故又曰¶
祗園又菴羅園者菴羅是果樹之名其果似桃或云似¶
柰此樹開華(缺)生一女國人嘆異以園属女女人守䕶¶
故言菴羅樹園宿善㝠薫見佛歡喜以園奉佛佛即受¶
之而為所住又佛經善法堂歡喜園天帝都㑹天王之¶
<pb:KR3j0186_WYG_016-26a>¶
正殿也其堂七寳所作四壁皆白銀以黄金為地地生¶
軟草類綿天人足履之没至足足舉其地自平楚王元¶
英𫝊以佛寺為仁祠髙適詩以佛寺為香界江總詩以¶
佛寺為香阜又佛舍名彩地見酉陽雜爼¶
¶
　　四方佛¶
¶
　　四才佛者光明經東方香積世界阿閦佛南方歡喜世¶
界寳相佛西方女養世界無量佛北方蓮花巖世界微¶
妙聲佛也三蔵者經律論也三寳者如来大聖是為佛¶
<pb:KR3j0186_WYG_016-26b>¶
寳四諦法輪是為法寳五百阿羅漢是為僧寳二諦者真¶
諦俗諦也二輪者生輪死輪也西方二宗者一宗無著¶
天親一宗龍樹提婆也東土二宗者南宗北宗也入道¶
二堅者信他言入道名堅信自思惟入道名堅法以定¶
入道名堅信以慧入道名堅法二甘露門者一佛大(缺二¶
字)達磨也禪有二病者一緣慮一昏住治病有二(缺)一¶
寂寂一惺惺也二恨者在家嫌恨出家寂恨也二幢者¶
在家持魔幢出家持佛幢也二業者慧業福業也了知¶
<pb:KR3j0186_WYG_016-27a>¶
住無所住心得無所得法名慧業日積深涵之功希求¶
豐報之利名福業三緣者一了自已輪迴生死二紹隆¶
三寳三解脫六道四生也四種國土者四人所見荆棘¶
瓦礫等謂之凡聖同居土羅漢見七寳瓔珞謂之方便¶
有餘土菩薩見淨妙五塵謂之寳報莊嚴土諸佛見為¶
法身秘蔵謂之常寂光土也印度嘗𫝊贍部一洲四王¶
所治者東謂脂那主人王也西謂波斯主寳王也南謂¶
印度主象王也北謂(缺二字)主馬王也五精舎者一給孤¶
<pb:KR3j0186_WYG_016-27b>¶
園二靈鷲山三獼猴江四菴羅園五竹林園也法王七¶
寳者金輪寳白象寳如意寳玉女寳主蔵寳主兵寳紺¶
馬寳也八部龍神者曰天曰龍曰夜义曰乾闥婆曰阿¶
修羅曰迦樓羅曰緊那羅曰摩侯羅伽十色世界者銀¶
色世界金色世界寳色世界妙色世界一云兜羅緜世¶
界蓮花色世界薝蔔花色世界優曇鉢羅花色世界金¶
剛色世界玻黎色世界平等色世界也四處莊嚴者南¶
洲耳髮莊嚴北洲眼莊嚴西洲頂腹莊嚴東洲肩䏶荘¶
<pb:KR3j0186_WYG_016-28a>¶
嚴也三車者聲聞乗為羊車辟支乗為&KR0951;車大乗為牛¶
車也三塗者一火地獄二血餓鬼三刀畜生也三刼者¶
飢饉疾疫刀兵也一境四見者天見是琉璃人見是水¶
鬼見是膿血魚見是窟宅也四姓出家者一刹利姓此¶
云王種二婆羅門此云淨行三吠奢此云商家四首陀¶
此云農田也七衆者曰比丘曰比丘尼曰式义摩羅曰沙彌¶
曰室羅未尼此出家五衆曰優婆塞曰優婆夷此在家二¶
衆合為七衆也三衣者一僧梨(即大禮)二鬱多羅(即七條衣)三¶
<pb:KR3j0186_WYG_016-28b>¶
安陀㑹(即五條衣)也十法界者佛法界菩薩法界辟支法界¶
聲聞法界天法界修羅法界人法界旁生法界餓鬼法¶
界地獄法界也法華經三乗者一曰聲聞二曰縁覺三¶
曰菩薩聲聞者悟四諦而得道也緣覺者悟十二因縁¶
而得道也菩薩者行六度而得道也然則羅漢得道全¶
由佛教故以聲聞為名也辟支佛得道或聞因縁而解¶
或聽環珮而悟神得獨達故以緣覺為名也菩薩者大¶
道之人方便則止行六度真敎則通修萬善功不為已¶
<pb:KR3j0186_WYG_016-29a>¶
志存廣濟故以大道為名也又智慧三利者以智慧劒¶
破煩惱賊以智慧刀裂煩惱網以智慧火燒煩惱薪也¶
三身者清淨法身圓滿報身百千億化身也覺有三勿¶
者一已往事勿追思二未来事勿迎思三現在事勿畱¶
念也智慧四寳者一為度老病死海堅牢船二為黒暗¶
中大明燈三為一切病者之良藥四為伐煩惱樹之利¶
斧也五葢者貪慾嗔恚癡眠調戲疑悔也五教者愚法¶
小乗大乘始教大乗終教大乗頓教一乗圓教也五眼¶
<pb:KR3j0186_WYG_016-29b>¶
者肉眼天眼地眼法眼佛眼也五波羅宻者一布施二¶
持戒三忍欲四精進五禪定也又六度者一曰施二曰¶
戒三曰忍辱四曰精進五曰一心六曰智慧積而能散¶
潤濟衆生施也謹守十善閑邪以誠戒也犯而不較常¶
善下人忍辱也勤行所習夙夜匪懈精進也専心守意¶
以約斂衆一心也凡此五事者行承有心謂之俗度也¶
斂以兼忘謂之道慧也五禪者凡夫禪外道禪小乗禪¶
大乗禪最上乗禪也四經四宗者維摩經以不思議為¶
<pb:KR3j0186_WYG_016-30a>¶
宗金剛經以無住為宗華嚴經以法界為宗湼槃經以¶
佛性為宗也戒有五寳者大疾病中戒為良藥大恐怖¶
中戒為守䕶大暗昧中戒為明燈堕惡道中戒為橋梁¶
入苦海中戒為舟楫也出家四縁者一心縁深慧樂欲¶
也二身縁無諸疾障事役也三資縁有物足用有人善¶
奉也四山緣運歴平寧也四威儀者行住坐卧也四生¶
者胎卵濕化也四大者地水火風也四果者須陁洹為¶
入流果斯陁含為一来果阿那含為不来果阿羅漢為¶
<pb:KR3j0186_WYG_016-30b>¶
無生果也四大四歸者毛髮𤓰齒皮肉筋骨腦髄垢色¶
歸於地唾涕濃血涎沫津液痰淚精氣大小便利歸於¶
水煖氣歸火動靜歸風也修禪四種者一作異計忻上¶
厭下而修者是外道禪也二信因果不忻不厭而修者¶
是凡夫禪三了正偏之道而修者是小乗禪四達人法¶
二空而修者是大乗禪也四諦者苦集滅道苦則一切¶
生老病死之類集則一切積聚骨肉財帛之類滅謂滅¶
壊道謂修行見苦斷集因滅修道也四無量心者慈悲¶
<pb:KR3j0186_WYG_016-31a>¶
喜捨也佛心四化以空化執為知化以福利化欲為人¶
化以緣業化妄為術化以地獄化愚為刼化也善知識¶
能四回者回三毒為三聚淨戒回六賊為六神通回煩¶
惱作菩提回無明作大知也五樂者慈心悲心息心淨¶
心善心也五苦者貪心嗔心癡心慳心殺心也修行須¶
識五念者一故起念二串習念三接續念四别生念五¶
寂靜念也五心者率爾心尋求心決定心染淨心等流¶
心也七聖財者一信二精進三成四慙愧五聞捨六忍¶
<pb:KR3j0186_WYG_016-31b>¶
辱七定慧七者皆能資用成佛故名為財也六度無心¶
者一布施心不求果報二持戒心無所貪着三忍辱心¶
忘人我四精進心無起滅五禪定心無栖止六智慧心¶
無取相也七施者一興立佛圖僧房堂閣二園果浴池¶
樹木清涼三常製藥餌療救衆病四作堅牢船濟渡衆¶
生五安設橋梁過渡羸弱六近道作井渇乏得飲七造¶
作清厠便利僻處也八識者一眼識二耳識三鼻識四¶
舌識五身識六意識七未那識(此名汗學也)八阿耶賴識(此名無)¶
<pb:KR3j0186_WYG_016-32a>¶
也九難者人離惡道得為人難既得為人去女即男難¶
既得為男六根完具難六根完具生中國難既生中國¶
值佛世難既值佛世遇道者難既得遇道信心難既得¶
信心發菩薩心難既發菩薩心無修無證難也始生天¶
五相一光覆身而無衣二見物生希有心三弱顔四疑¶
五怖也三種地獄罪輕人形其次畜形極苦無形也十¶
惡者身惡三殺生偷盜淫邪口惡四兩舌詈聲妄言綺¶
語意惡三貪嗔癡也十惡若出即為十善十心者一信¶
<pb:KR3j0186_WYG_016-32b>¶
心二念心三精進心四慧心五定心六不退心七䕶法¶
心八回向心九戒心十願心也十行者一歡喜行(具佛妙徳)¶
二饒益行(利益衆生)三無嗔恨行(利物無拒)四無盡行(通達十方)五離¶
癡亂行(事無差悮)六善觀行(異中見同)七無着行(塵刹不礙)八尊重行¶
(皆第二義)九善法行(圓佛軌則)十真實行(一眞無偽)也十一佛具者慈¶
悲為佛眼正念為佛頭妙音為佛耳香林為佛鼻甘露¶
為佛口四耨為佛舌六度為佛身四攝為佛手平等為¶
佛指戒定為佛足種智為佛心也十二行法輪者示轉¶
<pb:KR3j0186_WYG_016-33a>¶
勸轉証轉各有苦集滅道四輪合為十二輪也六塵十¶
二種者目塵明暗耳塵動靜鼻塵通塞舌塵甜苦身塵¶
離合意塵生滅也十二因縁者妙法蓮華經為求聲聞¶
者說應四諦法度生老病死究竟湼槃為求辟支佛者¶
說應十二因緣法為諸菩薩說應六波羅密令得阿耨¶
多羅三藐三菩提成一切種智十二因縁亦曰十有二¶
支一曰無明亦名煩惱二曰行謂行造惡業此二支乃¶
過去所作之因也三曰識謂起妄念初託母胎也四曰¶
<pb:KR3j0186_WYG_016-33b>¶
名色從託胎後生諸形根也五曰六入於諸胎中而成¶
無根也六曰觸出胎後六根對六塵也七曰受謂飲納¶
世間好惡事此五支乃見在所受之果也八曰愛謂人¶
貪著五欲等事也九曰取謂于諸境生取着心也十曰¶
有謂作有漏之因能招未来之果此三支乃見在所作¶
之因也十一曰生謂受未来五藴之身也十二曰老死¶
謂未来之身既老死爾此二支者乃来世當受之果也¶
又化城喻品死時大通知勝如来受十方諸梵天王及¶
<pb:KR3j0186_WYG_016-34a>¶
十六王子請即時三轉十二行法輪若沙門婆羅門若¶
魔梵及餘世間所不能轉謂是苦是苦集是苦滅是苦¶
滅道廣説十二因緣法無明緣行行緣識識緣名色¶
名色緣六入六入緣觸觸緣受受緣愛愛緣取取緣¶
有有緣生生縁老死憂悲苦惱無明滅則行滅行滅則¶
識滅識滅則名色滅名色滅則六入滅六入滅則觸滅¶
觸滅則受滅受滅則愛滅愛滅則取滅取滅則有滅有¶
滅則生滅生滅則老死憂悲苦惱滅¶
¶
<pb:KR3j0186_WYG_016-34b>¶
　　繇旬拘盧¶
¶
　　浮屠數法極微細者曰鄰虚塵七鄰虚塵為一極微七¶
極微為一微塵七微塵為一透金塵七透金塵為一透¶
水塵七透水塵為一兔毛塵七兔毛塵為一羊毛塵七¶
羊毛塵為一牛毛塵七牛毛塵為一逰隙塵七逰隙塵¶
為一蟣量七蟣量為一□量七□量為一麥量七麥量¶
為一指節三指節為一指二十四指横布為一肘四肘¶
為一弓五百弓量成一拘盧舍八拘盧舍成一繇旬又¶
<pb:KR3j0186_WYG_016-35a>¶
按拘盧舎二里也繇旬十六里也踰繕那四十里也¶
¶
　　阿僧祗品¶
¶
　　古黄帝算法總有二十三數謂一二三四五六七八九¶
十百千萬億兆京垓柹壤溝澗正載從萬以上有三等¶
數法其下者十十變之上者倍倍變之華嚴經阿僧祗¶
品用中上數法初數便云一百洛义此云萬為一俱胝¶
此云億俱胝俱胝為一阿庾多阿庾多阿庾多為一那¶
繇他此云京直至不可說總一百二十大數則非世間¶
<pb:KR3j0186_WYG_016-35b>¶
之籌數也何以云阿僧祗阿者秦言無僧祗者秦言數¶
凡梵書稱阿僧祗者即華言無數也右大蔵一覽所引¶
華嚴經數法注稍誤中國數法百萬曰兆則百洛义為¶
一俱胝即兆也俱胝俱胝猶云百萬百萬也阿庾多阿¶
庾多則四用百萬字乃能盡之今按佛書那繇他十疊¶
為毘婆訶毘婆訶又十為伺察復越三十為諦羅諦羅¶
越過四十始為阿僧祗¶
¶
　　玉芝堂談薈卷十六¶
¶
