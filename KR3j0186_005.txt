# -*- mode: mandoku-view -*-
#+TITLE: 玉芝堂談薈
#+DATE: 2019-03-29 21:37:53.759932
#+PROPERTY: ID KR3j0186
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 5
<pb:KR3j0186_WYG_005-1a>¶
　　欽定四庫全書¶
¶
　　玉芝堂談薈卷五¶
¶
　　明　徐應秋　撰¶
¶
　　數有前定¶
¶
　　凡事數有前定大而生死富貴爵位婚姻小至一飲一¶
啄之微一事之廢興一物之成毁冥冥者若或主之毫¶
不可移營求規避總無益也偶舉史傳中所記異聞録¶
唐崔晤李仁鈞二人中外弟兄崔年長於李建中末皆¶
<pb:KR3j0186_WYG_005-1b>¶
來京師調集時存福寺有僧神秀曉隂陽術得供奉禁¶
中㑹一日崔李同詣秀師師泛叙寒温而已更不開一¶
語别揖李於門扇後曰九郎能惠然獨賜一宿否小僧¶
有情曲欲陳露左右李曰唯唯後李特赴宿約饌餚豐¶
潔禮甚謹敬及夜半師曰九郎今合選得南昌縣令甚¶
稱意從此後更六年攝本府紏曹斯乃小僧就刑之日¶
監刑官人即九郎耳小僧為吳兒酷好瓦棺寺後松林¶
中一叚地最髙敞處上元佳境盡在其間死後乞九郎¶
<pb:KR3j0186_WYG_005-2a>¶
作窣堵波於此為藏骸所李曰斯言不謬違之如皦日¶
秀泣謝又謂李曰崔家郎君只有此一政官家事零落¶
飄寓江徼九郎終為崔家女壻秘之秘之李詰旦歸寓¶
見崔惟説秀師云某終為君之女壻崔曰我女縱薄命¶
何能與田舍老翁作婦李曰比昭君出嫁單于猶是生¶
活二人相顧大笑後李補南昌到官有能稱攝本府紏¶
曹有驛逓流人至州坐洩宫内宻事者遲明宣詔付府¶
笞死流人觧衣就刑李熟視即神秀也大呼曰瓦棺松¶
<pb:KR3j0186_WYG_005-2b>¶
林之請子勿食言秀既死乃置瓦棺寺林中地纍浮圗¶
以𦵏之時崔令即世已數年矣崔異母弟携孤幼於髙¶
安㑹南昌伶能筝者代以其家狀歴抵士人門求秦晉¶
之比曽無影響時李已為鹽鐵御史見其家狀憫然時¶
妻䘮已大期因徵曩秀師言遂納為繼室續幽怪録杜¶
陵韋固少孤思早娶婦多方不諧貞觀二年將遊清河¶
旅次宋城南店客有以司馬潘昉女為議者來旦期於¶
店西龍興寺門固意切旦徃焉斜月尚明有老人倚巾¶
<pb:KR3j0186_WYG_005-3a>¶
&KR0809;坐於堦上向月檢書固曰父老所㝷者何書曰幽冥¶
之書固曰幽冥之人何以到此曰君行自早耳固曰然¶
則君何主曰天下婚牘固曰固求娶未遂今方議潘昉¶
司馬女可成乎曰未也君婦方三歲矣年十七當入君¶
門固問嚢中何物曰赤繩子耳以繫夫婦之足雖讐敵¶
之家貴賤懸隔天涯從宦吳楚異鄉此繩一繋終不可¶
逭曰固妻安在曰此店北賣菜家嫗女耳固曰可得見¶
乎曰能隨我行當示君及明所期不至老人捲書而行¶
<pb:KR3j0186_WYG_005-3b>¶
固逐之入米市有眇嫗抱三歲女來弊陋殊甚老人曰¶
此君妻也固怒磨一小刀付奴殺女明日奴於衆中刺¶
之而走一市驚擾奔走獲免問奴所刺中否曰纔中眉¶
耳後求婚訖不遂又十四年以父䕃㕘相州軍刺史王¶
泰以為能因妻以女容色華麗但眉間常貼花鈿固逼¶
問之妻潸然曰妾非郡守女父曽宰宋城終於官母兄¶
次没依乳母陳氏以居三歲時抱行市中為狂賊所刺¶
刀痕尚在故以花子掩之七八年間叔從事盧龍遂得¶
<pb:KR3j0186_WYG_005-4a>¶
在王公左右以為己女嫁君耳固曰陳氏眇乎曰然何¶
以知之曰所刺者固也因盡言之相敬愈極題其所居¶
曰定婚店續𤣥怪録𢎞農令李氏女既笄適盧生卜吉¶
之日李母問女巫盧郎官禄厚薄曰非長髯者乎曰然¶
然則非夫人子壻夫人之壻中形而白且無鬚也俄而¶
盧納采舉家怒女巫唾逐之及盧來展親迎禮忽奔出¶
乗馬而遁追之不反主人不勝其憤邀客入呼女出拜¶
冶麗無敵曰此女豈驚人者耶賔客中有能聘者願赴¶
<pb:KR3j0186_WYG_005-4b>¶
今夕時鄭某在坐起拜曰願就門館於是成禮巫言之¶
貌宛然後鄭逢盧問其事盧曰兩眼赤大如朱盞牙長¶
數寸出口角得不驚奔乎鄭出妻以示之盧大慚悔嘉¶
話録崔邕侍郎有宰相望時有張山人善相崔造相公¶
方為兵部郎中與前進士姜公輔同在坐薛向曰坐中¶
有宰相否心在已身多矣張曰有曰幾人曰有兩人曰¶
何人曰崔姜二人必同時為相薛黙然不樂既而崔郎¶
中徐問張曰何以同時意謂姜始前進士已正郎勢不¶
<pb:KR3j0186_WYG_005-5a>¶
相近也曰命合如此仍郎中在姜之後姜為京兆尹功¶
曹充翰林學士時衆知涇將姚令言入賊的取朱泚泚¶
會帥涇得其軍心乃上疏令防虞之疏入十日德宗幸¶
奉天悔不納姜言遂於行在擢姜為給事中平章事崔¶
後姜半年以夕郎為相果同而崔在姜後薛侍郎竟終¶
於列曹樗里子之塟渭南曰日後百年當有天子宫夾¶
吾墓至漢興長樂宫在其東未央宫在其西春渚記聞¶
昭州山水佳絶郡圃有亭名天繪建炎中吕巫為守以¶
<pb:KR3j0186_WYG_005-5b>¶
天繪近金國年號思有以易之乃更名清輝一日得舊¶
記於積壤中其畧云余擇勝得此亭名曰天繪取其景¶
物自然也後某年月某日當有俗子易名清輝可為一¶
笑考范易名之日無毫髪差也熊博本津安津吏崖崩¶
得一古冢藤蔓纒其棺旁有石銘云欲陷不陷被藤縛¶
欲落不落被沙閣五百年後遇熊博博與老僧率錢塟¶
之定命録陸景融為新鄭令有客謂之曰公從今三十¶
年當為此州刺史然於法曹㕔上坐陸不信時記法曹¶
<pb:KR3j0186_WYG_005-6a>¶
㕔有一桐樹後三十年果為鄭州刺史所坐㕔前有桐¶
樹因而問之乃云此㕔本法曹㕔徃年刺史嫌宅窄遂¶
通為刺史㕔耳後魏髙流之為滁州刺史潭沱水繞城¶
破一古墓得銘曰吾死後三百年背後生流泉賴逢髙¶
流之塟我在髙源流之為塟之明皇雜録開元中房琯¶
宰盧氏邢和璞自太山來房琯虚心敬禮因携手閒步¶
遇一廢佛堂松竹森映和璞坐松下以杖扣地令侍者¶
掘數尺得一瓶瓶中皆是婁師德與永公書和璞曰省¶
<pb:KR3j0186_WYG_005-6b>¶
此乎房灑然記永公即房之前身也璞謂房曰君殁時¶
必因食魚膾殁後當以梓木為棺不得没於君之私第¶
不處公館不處𤣥壇佛寺不處親友之家其後譴於閬¶
州寄居州之紫極宫臥疾數日使君忽具鱠於郡齋房¶
欣然命駕食竟而歸暴卒州主命攅櫝於宫中棺得梓¶
木為之唐趙璟為入蕃使既行謂從人曰前幾里合有¶
河河邊木下合有一官着緋立既而果然從人問何以¶
知之趙曰某年三十已夢此行亦不當怨時相也稽神¶
<pb:KR3j0186_WYG_005-7a>¶
録唐左衛將軍王果被責出為雅州刺史於江中泊船¶
仰見巖腹中有一棺臨空半出乃縁峰而觀之得銘曰¶
欲墜不墜逢王果五百年中重収我果喟然嘆曰我合¶
塟此人被責雅州固其命也臨沮鄧差巨富而自奉菲¶
薄道逢估人不相識呼與共食頗極珍美問之曰人生¶
世間止為身口耳一朝病死安能復進美食乎終不如¶
臨沮鄧生平生不用為守錢虜也差黙然歸宰鵝自食¶
方動筯骨硬其喉而死唐開元中東海馬待封伎巧無¶
<pb:KR3j0186_WYG_005-7b>¶
倫為上造皇后鏡臺悉是木人自能行動門自開閉觀¶
者駭異又造指南車撲滿欹器數事屢欲召見即值宫¶
中有事竟不得官董羽為太宗四壁畫龍極意精工半¶
年始成方希厚賜及上與妃嬪登樓皇子方幼見龍怖¶
號亟令圬墁卒不獲賞國朝戴文進畫甲江南宣廟聞¶
其名召之及進所畫衣紅垂釣竟棄不省唐王無㝵好¶
博戲文皇微時與爭彩有李陽之憾帝登極召至惶懼¶
請罪帝笑而賞之令於春明門待諸州庸車三日並與¶
<pb:KR3j0186_WYG_005-8a>¶
之㝵坐三日屬㶚橋破惟得麻三車孫僅以能文馳名¶
作驪山詩二篇其後篇有云秦帝墓成陳勝起明皇宫¶
就禄山來時方建玉清昭應宫有惡僅者欲中傷之因¶
録其詩以進真宗讀前篇云朱衣吏引上驪山遽曰僅¶
小器也此何足誇遂棄不讀而陳勝禄山之語卒得不¶
聞黄鑑蘇州衛人父以舞文起家晩生鑑登正統壬戌¶
進士以青年美才獲寵眷景泰間寵渥益甚後駕自北¶
還禁錮南宫復位以舊恩待鑑陞大理少卿朝夕召見¶
<pb:KR3j0186_WYG_005-8b>¶
無期一日上御内閣露一本角微風颺之命取以觀乃¶
鑑所進禁錮疏上嘆曰不意鑑之奸有是耶遂伏誅滅¶
族鄴城王叟積粟萬斛而夫妻儉嗇常粗糲充腸偶見¶
一客盤餐頗盛叟問卿有幾財客云惟有本五千叟大¶
悟歸語妻為美飲食夜夢神責曰何得妄費軍糧後官¶
軍討安慶緒盡發叟積餉軍定命録張文瓘少時曽有¶
人相云當為相然不得堂食喫及在此位毎升堂欲食¶
即腹脹痛霍亂毎日唯喫一椀漿水粥後數年因犯堂¶
<pb:KR3j0186_WYG_005-9a>¶
食一頓其夜便卒河東記馬朝天平軍步卒也太和初¶
滄州李同㨗叛詔鄆師討之朝在是行至平原南與賊¶
相持累旬朝子士俊自鄆餽食適至軍中㑹戰有期朝¶
請以子自代主將許之及戰鄆師小北士俊連中重傷¶
仆於闘場夜乆得蘇忽有傳呼語言頗類官吏且無燭¶
士俊窺之不見但聞按簿㸃名俄次士俊則呼馬朝及¶
逺猶傳檢不已士俊惶惑力起徐歸四更方至營門朝¶
謂其已死及見驚喜即洗瘡傅藥乃曰汝可少飲酒粥¶
<pb:KR3j0186_WYG_005-9b>¶
以求寢也即出汲水時營中三二百中同一井井周圍¶
百步皆為隧道時朝以罌缶汲水引重之際泥滑顛仆¶
於地地中原有折刀朝心正貫其刀氣已絶矣士俊旬¶
日乃愈行營雜録載成都漆工艾延祚甲午歲為賊所¶
驅於郡治令造漆器五月六日忽聞鼙鼔聲及南門火¶
起乃天兵至郡也延祚窘甚縁上大樹匿穠葉間見天¶
兵徃來捜捕殺戮狼籍至夜遂下樹卧積屍中及中宵¶
聞數十人傳軍聲頗類將吏且無燭炬因竊視之不見¶
<pb:KR3j0186_WYG_005-10a>¶
其形但聞按籍㸃名僵屍聞呼一一應之惟不呼延祚¶
名乃知聖朝伐叛討逆悉奉行天誅也稽神録吳師征¶
越敗於臨安禆將劉宣傷重臥死人中至夜有官吏數¶
人持簿書至遍閲死者至宣乃扶起之曰此漢非是引¶
置路左而去太府卿崔潔在長安與進士陳彤同徃街¶
西尋親陳有前知術崔公不信陳君曰當與足下於裴¶
令公亭餐鱠崔公笑不應過天門街偶逢賣魚甚鮮崔¶
忘陳君之言曰此去亦是閒事何如喫鱠遂令從者取¶
<pb:KR3j0186_WYG_005-10b>¶
錢買魚得十斤曰何處去得左右曰裴令公亭子甚近¶
乃先遣人計㑹及升亭下馬方悟陳君之説崔公大驚¶
曰何處得人斫膾陳君曰但假刀砧之類當有第一部¶
樂人來俄頃紫衣三四人至亭子遊看一人見魚曰極¶
是珍鮮二君莫欲作膾否某善此藝與郎君設手詰之¶
乃棃園第一部樂徒也餘者悉去此人乃操衣觧刀膾¶
將就陳君曰此鱠與崔兄餐紫衣不得膾也既畢忽有¶
使人呼曰駕幸龍首池喚第一部此人携衫帶望門而¶
<pb:KR3j0186_WYG_005-11a>¶
走亦不暇言别崔公甚嘆異之兩人既餐陳君又曰少¶
頃有東南三千里外九品小官來此得半碗清羮喫語¶
未訖延陵尉李耿至將赴任與崔公中外親舊探知在¶
裴令公亭子故來告辭方喫食羮次崔公曰有鱠否左¶
右報已盡只有清羮少許公大笑曰令取來與少府啜¶
乃喫清羮半碗而已延陵尉正九品官也又貞元中萬¶
年縣捕賊官李公春月與所知街西官亭子置鱠一客¶
偶至淹然不去氣色甚傲衆問所能曰某善知人食料¶
<pb:KR3j0186_WYG_005-11b>¶
李公曰且看今日鱠坐中有不得喫者否客微笑曰惟¶
足下不得喫李公怒曰某為主人安有不得此事若中¶
奉五千若妄語當遭契濶請坐中為證因促饌將就有¶
一人走馬來云京兆尹召李公奔馬去適㑹有公事李¶
公懼晩乃使報諸客但餐恐鱠不可停語庖人留我兩¶
楪欲破術人之言諸客甚訝良久走馬來諸人已餐畢¶
獨所留鱠在李公脱衫就坐執筯而罵術士顔色不動¶
忽官亭子仰屋上壊方數尺墮落食器粉碎鱠並雜於¶
<pb:KR3j0186_WYG_005-12a>¶
糞埃李公驚異問厨下更有鱠否曰盡矣乃厚謝術士¶
以錢五千與之㑹昌觧頥録趙冬曦任吏部尚書徃例¶
毎年録曹人吏各合得一官或薦親族衆人悉皆論請¶
有令史鞠思明者二年之内未嘗有言冬曦怪問之曰¶
思明自知命未亨通來年始合授官冬曦曰授何宫思¶
明請書記藏壁中泥封之冬曦心怪其妄常擬注别異¶
一官忽一日上見白鹿昇天改㑹昌縣為昭應冬曦遂¶
與思明注之曰豈能先知此乎及折壁開封題云來年¶
<pb:KR3j0186_WYG_005-12b>¶
某月日注授昭應縣官邵堯夫知牡丹明日午時當謝¶
至期果有二馬踐壊竇儀於堂前雕花椅子二隻以祗¶
備二尊人之用其弟儼見之謂兄曰甚好工夫但有一¶
隻某年某月日先破儀誕之乃覆以錦幕置屏風後不¶
許人用至其日有内親某夫人至第無馬杌其人急遽¶
於屏後取椅下馬訖遂為馬踢碎此類不可更僕雖君¶
相司造命之權亦難自必昔魏徵為僕射典事者窓下¶
平章一曰我官繇此翁一曰我官繇天上徵遣繇此翁¶
<pb:KR3j0186_WYG_005-13a>¶
者至侍郎處與好官而出門心痛轉付繇天上者遂引¶
注唐太宗與王顯有布衣之舊常笑其老不作繭及帝¶
登位而顯謁奏曰臣今日得作繭耶帝曰卿無貴相非¶
為卿惜也房𤣥齡曰陛下既有龍濳之舊何不試與之¶
帝與之三品取紫袍金帶賜之其夜卒宋太宗與陳學¶
究善懼藝祖遣歸及即位以左司諫召之官吏大集其¶
門一夕醉飽而死唐許孟容知貢舉以陳存能久屈場¶
屋欲與一第是夜遽中風不能言畢士安作相有壻皇¶
<pb:KR3j0186_WYG_005-13b>¶
甫泌縱放不羈累戒不悛畢欲面奏之方啓口即值有¶
警報不終其説越數日又言值上内逼起遥語曰卿累¶
言皇甫必欲轉官可超轉一資畢唯唯而退竟轉大中¶
丞後至尚書宣宗屢欲用李景譲為相至撚名探丸竟¶
探不着終以辱臺病免宋神宗時術者言王安禮當相¶
上聞之怒曰執政除拜繇朕豈繇術者他日縱當用亦¶
且遲之至來春安禮果相王岐公以問上上曰朕偶忘¶
之信知是命也李吉甫惡吳武陵知貢舉官懐榜至未¶
<pb:KR3j0186_WYG_005-14a>¶
接先問吳武陵及第否忽有中使宣勅至主司恐是舊¶
知榜尚在懐即取出注武陵姓名中使退呈李曰此人¶
至麄何以及第然名已上榜無可奈何矣狄仁傑之貶¶
路經汴州欲留半日醫疾開封縣令霍獻可追逐當日¶
出界狄公甚銜之及為宰相欲中傷之而未果㑹則天¶
命擇御史中丞凡兩度承㫖皆忘之後則天又問卒對¶
無以應命唯記得霍獻可遂奏之制除御史中丞後狄¶
公謂霍曰某初恨公今却薦公乃知命不繇人也李漢¶
<pb:KR3j0186_WYG_005-14b>¶
雄善風角自言當以兵死天祐丙子游浙西至自嘆曰¶
氣候甚惡當有兵起吾盍避之既而稽留旬日晩望嘆¶
曰禍在頃刻至門為亂兵所害國朝胡日星識太祖於¶
微時及太祖貴語妻曰吾當就刑於京師妻止之曰數¶
定不可逃也卒受藍玉之禍郭璞嘗語卜翊曰吾之不¶
能免公吏猶卿之不能免卿將至厠上持刀被髪為厭¶
勝而不能脱王敦之厄秦始皇以亡秦者胡遂令蒙恬¶
備邉暴師十萬於外而不知其子之為胡亥唐太宗以¶
<pb:KR3j0186_WYG_005-15a>¶
䜟有武姓代唐李君羡遂以小名武娘見殺而不知内¶
嬪之有武氏貞觀中張寳藏為金吾長嘗因下直歸櫟¶
陽路逢少年畋獵割鮮野食倚望嘆曰張寳藏身年七¶
十未嘗得一食酒肉如此者可悲哉傍有一僧曰張寳¶
藏六十日内官三品何嘆也言訖不見寳藏即時還京¶
太宗苦於氣痢衆醫不效寳藏常困是疾即具疏以乳¶
煎蓽撥方進上服之立差宣下與五品官魏徵難之上¶
疾復作曰吾前飲乳煎蓽撥有効復命進之一啜又平¶
<pb:KR3j0186_WYG_005-15b>¶
復思曰令與進方人五品官不除何也曰未知文武二¶
吏上怒曰治得宰相已授三品矣乃厲聲曰三品文官¶
授鴻臚卿正六十日貞元中有舉人李頧聲價極振忽¶
夢人云當禮部侍郎顧少連下及第寐覺省中朝無姓¶
顧者及頃有人通刺稱進士顧少連謁頧驚而見之具¶
述當為門生顧曰某纔到場中必無此事來年頧果落¶
第至貞元九年顧少連自户部侍郎權知貢舉頧猶未¶
第因潜造焉臨放榜時相特囑一人頧又落但泣而已¶
<pb:KR3j0186_WYG_005-16a>¶
來年秋少連拜禮部侍郎頧乃登第李林甫夢有身長¶
白晳而髯者將奪已位以侍郎裴寛貌類所夢即斥去¶
之既而代之者乃楊國忠正與所夢相肖魏道開以神¶
巫之言滅清河一郡手刄萬人而見弑者乃妾萬人門¶
子清河王也李德裕以白馬之厄親族中外無敢畜白¶
焉者而害己者乃白敏中與馬植也漢汝南陳伯敬終¶
身不言死逺歸觸忌則寄宿郵亭後竟死於非命玉堂¶
閒話汴州都押衙朱仁忠家有門客許生暴卒隨使者¶
<pb:KR3j0186_WYG_005-16b>¶
入冥忽見地堆粟千石中植一牌曰金吾將軍朱仁忠¶
食料潜目架上有簽曰人間食料簿生憶朱性不食醬¶
欲驗其繇遂披簿尋之主吏大怒生具述其故吏取簿¶
於仁忠名下注大豆三合忽覺踣地而寤仁忠既悲喜¶
問其冥間之事曰君不久必為金吾將軍言其牌粟之¶
事後與仁忠同食乃言自君亡後忽覺醬香今嗜之頗¶
甚乃是注大豆三合之驗也逸史𤣥宗時有術士判人¶
食物一一先知惟李大夫栖筠不信召曰審看某明日¶
<pb:KR3j0186_WYG_005-17a>¶
餐何物術者曰食兩盤糕糜二十碗橘皮湯李笑乃遣¶
廚司具饌明日㑹諸朝客平明有詔召對上謂曰今日¶
京兆尹進新糯米糕得糕糜卿且喫良久以金盤盛來¶
李拜而餐對御强食上喜曰卿喫甚美更賜一盤既罷¶
歸腹疾大作諸物絶口惟喫橘皮湯至夜半方愈忽記¶
術士之言謂左右曰我喫多少橘皮湯曰二十碗矣野¶
史河中少尹鄭復禮始應進士舉十上不第時千福寺¶
僧𢎞道者人言夕則視事於隂府復禮齋沐叩焉曰君¶
<pb:KR3j0186_WYG_005-17b>¶
之成名其事有四一湏國家改元之第二年二湏禮部¶
侍郎再知貢舉三須第二人姓張四同年湏有郭八郎¶
如是賢弟侄三榜率須依此鄭大疑其説後至改元寳¶
厯二年新昌楊公再司文柄果登第第二人張知實同¶
年郭八郎名楊次至故尚書右丞憲應舉開成二年髙¶
鍇再司文柄果登第第二人張棠同年郭八郎名植次¶
至故駙馬都尉顥應舉會昌二年禮部侍郎栁璟再司¶
文柄都尉以狀頭及第第二人張潜同年郭八郎名京¶
<pb:KR3j0186_WYG_005-18a>¶
𢎞道所説無差焉前定録李揆以進士調集在京聞宣¶
平坊王生善易筮揆晨徃生為之開卦曰君當得河南¶
一尉揆負才華變色而去王生曰君無怏怏自此數月¶
當為左拾遺前事固不可涯也揆以書判不中第補陳¶
留尉以生言有徵復詣之生以一緘書付之曰君除拾¶
遺可發此緘揆至陳留時採訪使倪若水以揆才華族¶
望留假府職會郡有事須上請揆請行先謁宗正時李¶
璆為宗長遇上尊號請揆為表適上之上曰百官上表¶
<pb:KR3j0186_WYG_005-18b>¶
無如卿者璆頓首謝以揆具對召見試紫絲盛露囊賦¶
答吐蕃書代南越進白雉表文字塗八字注兩句翌日¶
拜左拾遺發王氏之緘則三篇皆在其中而塗註者亦¶
如之¶
¶
　　事有巧合¶
¶
　　丁晉公治第楊景宗為督役鉅麗無比丁後籍没而景¶
宗以外戚起家貴顯乃以其第賜景宗錢思公嫁女令¶
銀匠龔美造粧奩器皿既而美以國戚拜宫思公以為¶
<pb:KR3j0186_WYG_005-19a>¶
妹壻向者器皿乃歸美家衛青服役平陽主家後為大¶
將軍公主仳離擇配貴顯無踰大將軍者迄尚之王詵¶
為侍禁三班院差監修主第語同事曰吾軰辛苦造成¶
不知誰居此不踰時詵尚主竟居焉陸都督炳治第京¶
師軍人李偉親負土石炳督工甚嚴苦未幾陸敗而偉¶
女入宫為慈聖太后即以陸第賜之事之巧合有如此¶
者王沐王涯再從弟也家江南老而且窮以涯執相權¶
跨蹇至京索米僦舍經三十餘月始得一見涯於門屏¶
<pb:KR3j0186_WYG_005-19b>¶
適涯敗伏法沐方在私第遂并被収腰斬舒守謙元輿¶
之族聰敏慧悟富有春秋元輿禮遇頗厚官歴秘書郎¶
及持相印許以清曹偶以非過怒之守謙不自安辭徃¶
江南始達昭應忽聞元輿之禍遂免於難宋苖劉之禍¶
内侍有秦同老者自揚州被命至荆楚前一日還行在¶
尚未得對遽死焉又有蕭中道者日侍左右忽得罪絀¶
為外郡監當前一日出城遂免死事之難定有如此者¶
又有甚異者國朝正統元年丙辰狀元周旋至𢎞治九¶
<pb:KR3j0186_WYG_005-20a>¶
年丙辰則狀元朱希周正德九年甲戌狀元唐臯至萬¶
厯二年甲戌則狀元孫繼臯科分姓名適合徐氏筆精¶
載建陽李有年舉嘉靖庚子鄉試十九名其弟有則舉¶
己酉十九名有年子聞韶舉萬厯甲午亦十九名吳興¶
施夀明中萬厯己未㑹試十九名弟浚明亦舉壬辰㑹¶
試十九名父子兄弟名次並同宋趙丞相鼎庚申生繼¶
之者韓平原壬申生繼平原者史衛王甲申生繼衛王¶
者鄭太傅清之丙申生毎一相各長一紀宋時狀元生¶
<pb:KR3j0186_WYG_005-20b>¶
多同嵗徐奭梁固皆生於己酉王曽張師德皆生於戊¶
寅吕凑楊寘皆生於甲寅賈黯鄭獬皆生於壬戌彭汝¶
礪許安世皆生於辛丑陳堯咨(缺二字)皆生於庚午水(缺三¶
字)　國朝永豐(缺四字)　永樂甲申狀元生洪武乙巳¶
九月七日亥時(缺三字)追中成化戊戌探花亦生於洪¶
熙乙巳九月七日亥時祖孫髙第而生辰年月日時皆¶
同唐憲宗朝元和元年十一月一日斬劉闢西川之亂¶
平元和三年十一月一日斬李錡湘西之亂平元和十¶
<pb:KR3j0186_WYG_005-21a>¶
二年十一月一日斬吳元濟淮西之亂平三賊皆同月¶
同日伏誅漢宣帝黄龍元年正月匈奴單于來朝三月¶
歸國十二月帝崩元帝竟寧元年單于來朝五月帝崩¶
哀帝元夀二年正月單于又來朝六月帝崩三君皆以¶
匈奴來朝而輙有大故殆不可曉宋髙祖劉裕丁巳生¶
庚申即位後至陳隋兵以丙午渡江江南亡趙宋太祖¶
以丁亥生庚申即位至髙宗徙都錢塘元兵以丙午渡¶
江江南亡楊鐵崕云宋太祖生於丁亥而建國於庚申¶
<pb:KR3j0186_WYG_005-21b>¶
元太祖之降年與建國之年同宋以甲戌渡江平江南¶
於乙亥丙子元平宋亦同宋祖以乙亥命曹翰取江州¶
後三百年乙亥吕師䕫以江州降元宋以丙子受江南¶
李煜降後少帝丙子為元所虜宋以己卯滅漢混一天¶
下祥興以己卯亡於崕山宋之興始於後周顯德七年¶
恭帝方八嵗及其亡也終於少帝德祐元年少帝時四¶
歲其名與顯德二字適合周有太后在上宋亦有太后¶
在上周顯德七年正月癸卯日黑光相盪宋德祐二年¶
<pb:KR3j0186_WYG_005-22a>¶
二月朔日中黑子相蕩其變亦類晉納賈充女為后以¶
壬辰歲而劉聰入洛以丙子宋納賈似道女為后亦以¶
壬辰歲而元人入臨安亦以丙子稽神録閩王審知初¶
為泉州刺史州北數十里地名桃林光啓初一小村中¶
有聲如鳴數百面鼓時禾稼方茂及明視之了無一株¶
試掘地求之則皆倒懸在土下其年審知克晉安盡有¶
甌閩之地傳國二十年至子延羲桃林地中復有鼔聲¶
時禾已収惟餘根在田及明視之亦無一株掘地求之¶
<pb:KR3j0186_WYG_005-22b>¶
則亦倒懸土下其年延羲為左右所殺王氏遂滅漢成¶
建始元年封王氏五侯黄霧四塞及莽之將亡亦黄霧¶
四塞朱温弑主假手他人昭宗繞柱而走劍之及於柱¶
者三温子弑温亦假他手温亦繞柱而走劍之及於柱¶
者亦三可談何執中第五微時從人筮曰公後遇五即¶
有吉慶後以熙宗五年鄉薦第五五十五嵗從龍崇寧¶
五年作宰相毎遷官或生子非五年即五月五日金有¶
田轉運時秀所居里名半十行第五以五月五日生小¶
<pb:KR3j0186_WYG_005-23a>¶
名五兒年二十五歲應鄉薦府省殿四試俱第五名年¶
五十五以八月十五日卒宋曽丞相布以卯年卯月卯¶
日卯時卒韓丞相絳以辰年辰月辰日辰時生韓發觧¶
過省殿試皆第三以熙寧三年三月三日卒人尤異之¶
錢忠懿王俶生于甲子以八月二十四日生亦以八月¶
二十四日卒房琳以七月七日生亦以七月七日受誅¶
老學庵筆記蔡京祖某父準及京皆以七月二十一日¶
卒三世同忌日宋石守信以檢校太師使相領陳州節¶
<pb:KR3j0186_WYG_005-23b>¶
年五十七卒於鎮子保吉歴中外亦檢校太師使相領¶
陳州節年五十七卒於鎮守信贈尚書令保吉贈中書¶
令父子間相同如此張説自中書舍人拜禮部侍郎子¶
均亦自中書舍人拜禮部侍郎孫濛復自中書舍人拜¶
禮部侍郎父子祖孫相同如此唐開府儀同三司鄂國¶
公尉遲敬德宋少保鄂國公岳飛明太子少保中書平¶
章軍國重事鄂國公常遇春三公皆封鄂國皆驍勇善¶
戰又俱謚忠武漢留侯張良謚文成明誠意伯劉基新¶
<pb:KR3j0186_WYG_005-24a>¶
建伯王守仁亦諡文成三公皆書生胙茅土其智畧勲¶
名畧皆彷彿李昉相致仕陪位南郊病傷寒卒子宗諤¶
内翰為玉清昭應宫副使自齋所得疾卒宗諤子昭述¶
右丞祫享奏告景靈宫得疾卒三世皆死於祠祭之所¶
唐武元衡與李吉甫同年生以同日拜相武以御史中¶
丞遷門下侍郎李以中書舍人遷中書侍郎俱同中書¶
門下平章事武出鎮西川明年李出鎮淮南久之李復¶
入為中書相武以次年十月復入門下相李以又次年¶
<pb:KR3j0186_WYG_005-24b>¶
十月卒卒之日為武生日武以又次年十月殞盜其日¶
亦李生日¶
¶
　　事同禍福異¶
¶
　　古今事有相同而禍福輙異者晉文公圍曹攻門者多¶
死曹人尸諸城上晉侯患之聽輿人之謀曰稱舍于墓¶
言將若發冢者師遷焉曹人兇懼因其兇而攻之遂入¶
曹燕將騎劫攻齊即墨田單縦反間言吾懼燕人掘吾¶
城外冢墓燕軍乃盡掘冢墓燒死人齊人望見怒自十¶
<pb:KR3j0186_WYG_005-25a>¶
倍出戰遂敗燕軍周亞夫鄧通從理入口竟以餓死唐¶
裴晉公亦從理入口而位登宰輔南史水軍都督褚蘿¶
面甚尖危從理入口竟保衣食而終唐李克用討幽州¶
占云不利深入克用不從果為所敗莊宗入汴司天監¶
云歲時不利深入莊宗不從卒有天下足下龜文法當¶
溺死於太常卿程遜則驗於太尉李固則不驗五星聚¶
箕齊桓以霸而禄山以亡星孛大角始皇以帝而項羽¶
以敗宋時一軍校與趙韓王同年月日時生韓王有大¶
<pb:KR3j0186_WYG_005-25b>¶
遷除軍校則有一大責罰有小遷轉則軍校有小呵譴¶
貨粉鄭氏子與蔡魯公同以丁亥正月五日亥時生魯¶
公位極人臣而鄭子攜妓遊金明池馬躍波中水浸而¶
死孫叔敖見兩頭蛇恐人復見殺而埋之後卒為楚相¶
國御史韋君見白花蜘蛛恐其毒人以指殺之湏㬰為¶
一小者所齧手潰背腫遂信宿而死毁祠一也狄梁公¶
享福而顧劭掇禍毁佛一也𫝊奕無恙而崔浩族誅未¶
央馬痩廐令以此受知甘泉道蕪扶風因而得罪袁紹¶
<pb:KR3j0186_WYG_005-26a>¶
誅宦官無鬚多誤死冉閔殺回紇多鬚多濫死應侯相¶
秦必殺其辱己者韓信王楚反官其辱己者趙髙指鹿¶
為馬隂中其異己者朱温指大栁宜車轂反撲殺其佞¶
己者周文㐮忱廵撫江南時巨璫王振新作居第忱預¶
令人度其丈尺使松江作剪羢毯遺之覆地不失尺寸¶
振極喜以為有才凡上便宜事振輙從中贊之秦檜格¶
天閣成鄭仲為蜀宣撫遺錦地衣一鋪檜命鋪閣上廣¶
袤無尺寸差檜黙然鄭竟得罪雁以不鳴烹而木以不¶
<pb:KR3j0186_WYG_005-26b>¶
材終其天年事固不可知也¶
¶
　　禍福難料¶
¶
　　吉凶禍福之事葢未嘗不先見其祥然固有知之信之¶
而翻取殺身亡族之害者漢昭帝時昌邑石自立上林¶
僵栁復起蟲食葉曰公孫病已立眭孟上書言當有從¶
匹夫而為天子者勸帝索賢人而禪位孟坐妖言誅而¶
其應乃在孝宣正名病已哀帝時夏賀良以為漢厯中¶
衰當更受命遂有陳聖劉太平皇帝之事賀良坐不道誅¶
<pb:KR3j0186_WYG_005-27a>¶
及王莽簒竊自謂陳後而光武實應之宋文帝時孔熙¶
先以天文圗䜟知帝必以非道晏駕繇骨肉相殘江州¶
當出天子遂謀大逆欲奉江州刺史彭城王義康熙先¶
既誅義康亦被害而帝竟有子禍孝武帝乃以江州起¶
兵而即尊位薄姬在魏王豹宫許負相之當生天子豹¶
聞言心喜因背漢致夷滅而其應乃在漢文帝唐李錡¶
據潤州反有相者言丹陽鄭氏女當生天子錡聞之納¶
為侍人錡敗沒入掖庭得幸憲宗而生宣宗五代李守¶
<pb:KR3j0186_WYG_005-27b>¶
正為河中節度使有術者善聽人聲聞其子婦符氏聲¶
驚曰此天下之母也守正曰吾婦猶為天下母吾取天¶
下復何疑哉於是決反已而覆亡而符氏乃為周世宗¶
后又有患禍之來鬼神隂惑之以徵兆吉祥卒歸凶敗¶
者晉安重榮之叛於成德軍也鎮之牙署堂前有揭幡¶
竿長數十尺重榮將叛之前一日張弓彀矢仰竿柯銅¶
龍之首謂左右曰我必有天命一發而中果中左右即¶
時拜賀後終於斬首漆顱漢李守貞判於薊州嘗㑹將¶
<pb:KR3j0186_WYG_005-28a>¶
佐守貞執弧矢遥指一虎䑛舌圗曰我若有非常之事¶
當中虎舌一發中之左右拜賀終於舉家蹈火王師於¶
烟中獲其尸斷首函之南史張敬兒自云貴不可言其¶
妻尚氏云吾昔夢一手熱而君得南陽元徽中夢一髀¶
熱得本州建元中夢半體熱君得開府今復舉體熱矣¶
敬兒遂有異志終為武帝所誅¶
¶
　　世事倚伏¶
¶
　　世事盛衰倚伏大都意料之所不及究其實如草榮必¶
<pb:KR3j0186_WYG_005-28b>¶
謝月虚則盈理勢固然人自不悟耳秦始皇并六國一¶
天下東遊會稽度浙江僩然謂子孫帝王萬世之固不¶
知項籍已縱觀其傍劉季起喟然之嘆於咸陽矣曹操¶
芟夷羣雄遂定海内身為漢相日夜窺伺漢鼎不知司¶
馬懿已入幕府矣梁武殺東昏侯覆齊祚而侯景以是¶
年生於漠北矣唐太宗殺建成元吉遂登天位而武后¶
二載之前已生於并州矣宣宗之世無故而復河隍邉¶
方既衰藩鎮順命而朱温生矣齊桓公七年始霸十四¶
<pb:KR3j0186_WYG_005-29a>¶
年陳完奔齊亡齊者已至矣漢宣帝甘露三年匈奴來¶
朝而王政君已在太子宫矣藝祖受命之二年女真來¶
貢而宣和之禍乃作於女真又秦昭王五十一年滅周¶
是歲漢髙祖生盛者既難終保其盛左傳所載鄭文公¶
之子十餘人其母皆貴胄而子多不得其死惟賤妾燕¶
姞生穆公獨繼父有國子孫蕃盛與鄭存亡薄姬入漢¶
王宫歲餘不得幸其所善管夫人趙子兒先幸漢王為¶
言其故王即召幸之歲中生文帝自有子後希見及吕¶
<pb:KR3j0186_WYG_005-29b>¶
后幽諸幸姬不得出宫而薄氏以希見故得之代為代¶
太后卒之承漢大業者文帝也景帝召程姬有所避不¶
願進而飾侍者唐兒使夜徃上醉不知而幸之遂有身¶
生長沙王發以母微無寵王卑濕貧國漢之宗室十有¶
餘萬人而中興炎祚成四百年之基者發五世孫光武¶
也元帝為太子所愛司馬良娣死怒諸娣妾莫得進見¶
宣帝令皇后擇後宫家人子五人虞侍太子后令旁長¶
御問所欲太子殊無意於五人者不得已於皇后彊應¶
<pb:KR3j0186_WYG_005-30a>¶
曰此中一人可乃王政君也一幸生成帝自有子後希¶
復進見然厯漢世為天下母六十餘載方其永巷岑寂¶
悵别院之歌聲怨昭陽之日影亦豈知其後𦙍之浸昌¶
浸熾羣后妃所不敢望耶天道四時猶有消息即此可¶
深長思矣¶
¶
　　三世將相¶
¶
　　史記李斯長男由為三川守諸男皆尚秦公主女悉嫁¶
秦諸公子李由告歸咸陽李斯置酒於家百官長令皆¶
<pb:KR3j0186_WYG_005-30b>¶
前為夀門庭車騎以千數李斯慨然而嘆曰吾聞物禁¶
太盛夫斯乃上蔡布衣閭巷之黔首上不知其駑下遂¶
擢至此可謂富貴極矣物極則衰吾未知所税駕也其¶
後卒及於禍吳陸遜為丞相子抗大司馬抗子機為大¶
都督統軍二十萬後軍敗被譛父子兄弟皆死唐杜審¶
權位至宰相子譲能位太尉平章事譲能子曉朱梁時¶
為禮部尚書平章事譲能賜死曉為亂兵所殺三世為¶
將相道家所忌也漢之蕭曹唐之房杜姚宋身佐英主¶
<pb:KR3j0186_WYG_005-31a>¶
手造王圗帶礪之盟宜及百禩而曹至子削封蕭五世¶
絶祀房喬次子遺愛與公主謀反誅杜如晦次子荷説¶
承乾建大事誅姚崇長子彛次子奕奕子閑為牛仙客¶
幕府見仙客疾亟逼仙客為表薦奕為相仙客妻以聞¶
𤣥宗杖殺之宋璟六子渾尚恕華衡俱以贓敗廣平之¶
業衰焉再造之功若郭汾陽三四傳不復能振裔孫元¶
亨僅為永興教授狄梁公曽孫飄泊岷漢干謁侯王宋¶
相三李文正公昉文靖公沆文定公廸一時名宰子孫¶
<pb:KR3j0186_WYG_005-31b>¶
相繼宦達數世之後亦復蕭條無一人在仕版者昔郭¶
汾陽治第謂工人曰好築墻勿令不牢築者對曰數十¶
年來京師達官貴人墻皆某所築今某死某亡某敗某¶
絶人自改換墻固無恙公聞而惕然即日請老嗟嗟盈¶
虚消息指顧滄桑黄粱入夢祗半餉之華胥而蒿里興¶
歌堂前燕去矣又况其功名勲業萬萬不及數公者哉¶
¶
　　仙釋將相誕生夢徵¶
¶
　　帝王誕生之異卷首業録之矣此外仙釋將相應期而¶
<pb:KR3j0186_WYG_005-32a>¶
出有竒兆吉徵者孔子將生之夕有二蒼龍自天降徵¶
在因夢蒼龍而生有神女擎露五老列庭麟吐玉書曰¶
水精之子系衰周而為素王孟子將生母夢神人採雲¶
攀龍鳳自泰山來將止於嶧母卧視久之忽片雲墮而¶
寤臯陶母曰扶始升髙丘祀白帝有雲如虎感而生臯¶
陶陶隐居初生母夢日精在懐范應鈴在娠母夢雙日¶
照庭范純仁始生之夕母李氏夢兒墮月中承以衣裾¶
趙葵父為蒲圻尉鄰人夢南嶽神降其家乃生葵范祖¶
<pb:KR3j0186_WYG_005-32b>¶
禹母夢一丈夫披金甲至寢曰吾漢將鄧禹也祖禹是¶
日生宗澤母夢天大雷電光燭其身翌日而澤生李白¶
母夢長庚星而生黄亢母夢星隕於懐掬而吞之遂孕¶
亢宋章得象初生其父奐夢家庭積笏如山又母夢神¶
人授以玉象因孕得象元黄溍母夢大星墜於懐乃有¶
孕歴二十四月而生溍徐陵母臧氏夢五色雲化為鳳¶
集左肩上已而誕陵仙女崔少𤣥母夢神人綃衣駕紅¶
龍持紫函授於碧雲之際乃孕十四月而生少𤣥隋髙¶
<pb:KR3j0186_WYG_005-33a>¶
琳母嘗袚褉水濵見一石光彩朗潤遂持以歸夜夢人¶
衣冠若仙謂之曰石是浮磬之精若能寳持必生令子¶
寤而有娠宋李至母張氏夢八仙自天降授字圗使吞¶
之生至邵康節母李氏夢神人令以玉筯食羮一杯後¶
生康節宜黄樂史母夢異人授五色珠而生力學有文¶
舉南唐進士第一薛夏母夢人遺錦衣一篋而生夏任¶
昉母裴氏夢五色彩旗四角懸鈴一鈴落懐中遂生昉¶
西施母夢明珠射體因而有孕冦瑊母夢神人授珠吞¶
<pb:KR3j0186_WYG_005-33b>¶
之因而生瑊張説母孕時夢玉燕飛入懐中張九齡母¶
夢九鶴自天而下飛集於庭因生九齡宋叚少連其母¶
夢鳳止於家庭而生少連元雷機母夢黒熊行天而生¶
機苻健母羌氏夢大熊據戸而孕健張志和母夢楓生¶
腹上遂産志和楊亷夫母夢神人授金錢一枚吞之遂¶
娠亷夫潘炕美妾解愁姓趙氏其母夢吞海棠花蕋而¶
生申泰芝母夢吞芝而孕生泰芝李雄母羅氏夢大蛇¶
繞身遂有孕生雄陶𢎞景生時母夢青龍無尾果不娶¶
<pb:KR3j0186_WYG_005-34a>¶
無子漢時汝南應嫗生四子見神光照社探得黄金倪¶
岳母姚氏夢緋袍神人入室寤而生岳南齊孝昭劉皇¶
后母桓氏夢吞玉勝孕而生后范邁母夢人鋪楊邁金¶
席與巳生兒兒生席色昭晰後生兒名邁為林邑王傳¶
燈録第十祖脇尊者生時父夢白象入門二十四祖母¶
夢吞珠二枚一羅漢曰當生二子一即二十四祖一即¶
芻尼曹溪六祖母夢庭前百花競發白鶴䨇飛異香滿¶
室覺而有孕𤣥帝生時瑞星天花異香寳光充滿王國¶
<pb:KR3j0186_WYG_005-34b>¶
土地皆變金玉仙傳拾遺司命君家世奉道其母夢朱¶
衣天人滿空旌旗䕃其居宅金色照身因而有孕遂生¶
司命君李老君母夢五色霞光入戸結如彈丸流入口¶
中吞之有孕剖左腋而生聃文始先生生時陸地生蓮¶
花何仙姑生時紫雲繞室許真君母夢金鳳銜珠吞之¶
及覺生真君關令尹喜母夢絳帳自天而下流繞其身¶
及生有雙光若日飛游其側室内皆明葉法善母晝寢¶
夢流星入口吞之孕十五月而生法善至貴顯之徵見¶
<pb:KR3j0186_WYG_005-35a>¶
於未達時者盧攜夢人贈句曰若問登庸日庭椿不染¶
風後九年拜相而庭下古椿一株雖狂風驟雨不濕不¶
揺張顥見鳥如山鵲墮地為石破之得金印文曰忠孝¶
侯而後官太尉李畋為國子直講巾上兩燄火起而得¶
榮州秘書少監崔行功見鸜鵒銜魚袋鈎而加大夫後¶
漢虞升初生有物若匹練上升於天占者以為吉後至¶
太尉侍中紀昌睦初生有白燕一雙出屋既表素質宦¶
途亦通任城魏肇之初生有雀飛入其手占者以為封¶
<pb:KR3j0186_WYG_005-35b>¶
爵之祥張錢少年時有飛鳥若斥鷃衘青錢墜懐而累¶
財巨萬鄭絪昭國坊宅蟢子滿室懸絲去地一二尺不¶
知其數而拜相孫偓堂前一柱長槐枝壊屋上衝而偓¶
處岩廊儲居節制朱异飛蟬集冠旋服蟬珥宋璟未第¶
時因於日中覽鏡鏡影忽成相字果入中書李固言見¶
栁神九烈君以栁汁染衣而狀元及第術士相牛僧孺¶
青蠅拜賀方能及第及登科有青蠅約數萬作八行折¶
躬再三良久乃去范陽李少忠有蘆三節生於居室而¶
<pb:KR3j0186_WYG_005-36a>¶
傳節鉞三人婺源尉朱愛源庭中生蓮多方禳觧蓮生¶
不已乃築堤汲水廻之遂成大池而入為大理評事金¶
沙灘鸂𪄠飛下而牛竒章為西臺監察長安張氏鳩入¶
承塵化為銅鈎而資産巨萬王溥穿井得銕印有一土¶
三田之䜟而掌北軍壘門蝦蟆如三斗釜兩目朱唇見¶
於中堂而李揆大拜固未能枚舉也¶
¶
　　御龍登天¶
¶
　　路史堯夢御龍以登雲天天者羣物之祖至尊之位發¶
<pb:KR3j0186_WYG_005-36b>¶
於夢兆總為吉祥日月星辰雷霆雨露入夢于占亦為¶
大貴後漢和熹皇后常夢捫天天體蕩蕩正青䑛之味¶
如鍾乳以訊占者曰昔堯夢攀天而上湯夢及天而䑛¶
之此皆聖王之前占吉不可言漢文帝夢欲上天不能¶
一黄頭郎推之宇文泰母王氏夢抱子升天不至而止¶
晉書陶侃夢生八翼摶天閽者以杖撃之因墮地折其¶
左翼及寤左臂猶痛宋書薛安都征關陜夢仰頭視天¶
正見天門開孫奉伯夢蕭道成乗龍上天於下捉龍脚¶
<pb:KR3j0186_WYG_005-37a>¶
不得宋書漢光武夢乗赤龍登天乃即位洛陽宋史神¶
宗侍英宗居慶寧宫夢神人捧之登天宋史趙汝愚夢¶
孝宗授以湯鼎背負白龍升天後翌理宗以素服即位¶
韓琦知秦州忽夢以手捧天者再後輔英宗於藩邸神¶
宗於東宫拾遺記帝嚳妃鄒屠氏夢吞日則生一子凡¶
八夢生八子帝王世紀周文王夢日月著其身漢武内¶
傳景帝夢神女取日授王夫人吞之十四月生武帝劉¶
聰母夢日入懐十五月而生聰遼太后蕭氏夢日墜懷¶
<pb:KR3j0186_WYG_005-37b>¶
中因有孕而生遼太祖宋史太宗母昭憲皇后王氏夢¶
神人捧日授已有娠生帝又宋太宗賢妃李氏夢日輪¶
逼己以裾承之光耀遍體驚寤遂生真宗又宋仁宗母¶
章懿皇后夢二日在天其一墜后以衣裾承之宋寧宗¶
母慈懿皇后李氏夢日墜於廷以手承之生帝梁元帝¶
母石氏夢月入懐孕元帝梁武帝母張氏夢抱日産武¶
帝捜神記孫堅夫人夢月入懐生策又夢日入懐生權宣¶
武帝髙夫人夢為日所逐避牀下日化為龍繞已數匝¶
<pb:KR3j0186_WYG_005-38a>¶
有孕生帝談藪魏文帝夢日墜地分為三已得一分而¶
納懐中南史陳文帝夢兩日鬬一大一小小者光滅墮¶
地色正黄其大如斗帝三分取一懐之陳霸先夢天開¶
數丈有四人朱衣捧日至開口納焉及覺腹中猶熱夏¶
禹未遇時夢乗舟月中過宣室志楊炎未仕時夢陟山¶
巔俯視人境杳不可辨仰視見瑞日咫尺紅光赫然洞¶
照萬里因舉手左右捧之後登相國太平廣記世祖出¶
守海陵夢日墜身上尋而召典機宻宋拾遺録李愍孫¶
<pb:KR3j0186_WYG_005-38b>¶
夢日墜身上終典機宻魏書程昱夢上大山兩手捧日昱¶
本名立操乃加日為昱白帖賈隐林夢日墜以首承之¶
遂紏察行在宋史范應鈴方娠大父夢雙日照庭歴大¶
理少卿異苑劉穆之夢合兩舟為船施華葢升天後為¶
僕射夢雋後魏關英夢日墜所居黄山水中抱戴而歸¶
至散騎常侍唐書鄭光夢御大車載日月行中衢輝照¶
六合至平盧節度使范純仁母李氏夢兒墮月中承以¶
衣裾生純仁北史北齊髙歡常夢履衆星而行北齊書¶
<pb:KR3j0186_WYG_005-39a>¶
神武婁后生二女皆夢月入懐而女為魏之二后漢書¶
孝元皇后母李氏夢月入其懐而生后¶
¶
　　夢鳳集肩¶
¶
　　漢書藝文志云雜占非一而夢為大列子覺有八徵夢¶
有六候一曰正夢二曰噩夢三曰思夢四曰寤夢五曰¶
喜夢六曰懼夢潜夫夢列篇稱夢有直有象有精有想¶
有人有感有時有反有病有性長栁之占是不一法徐¶
陵母夢五色雲結為鳳集左肩已而誕陵真仙通鑑許¶
<pb:KR3j0186_WYG_005-39b>¶
真君遜母夢金鳳銜珠墜於掌中孕生真君唐書王知¶
逺父曇逸母書寢夢雲鳳集身因有娠浮屠寳誌曰生¶
子當為方士後夀百二十歲又張鷟父夢一大鳥紫色¶
五彩成文飛下庭前不去祖父曰紫者鸑鷟也此鳥為¶
鳳凰之佐汝當為帝輔遂名鷟宋史段少連開封人其¶
母夢鳳止於家庭而生官至學士集異記有孫氏求官¶
夢雙鳳集其兩拳占者宋董曰鳳凰非梧桐不棲非竹¶
實不食卿當大㐫非苴杖即削杖孫果遭母䘮同一夢¶
<pb:KR3j0186_WYG_005-40a>¶
鳳也而吉㐫之異如此吳書丁固為尚書郎夢松生腹¶
上謂人曰松字十八公也後十八嵗吾其為公乎卒如¶
夢焉益部耆舊傳何祗夢桑生井中趙直占曰桑非井¶
中之物桑字四十八君夀恐不過此祗年四十八卒南¶
齊世祖夢著桑屐行太極殿上庾温曰屐者運應木也¶
又桑字四十二㸃世祖年過此即帝位洛陽伽藍記王¶
元淵北討爾朱榮夜夢衮衣倚槐樹而立以為吉問於¶
楊元稹曰三公之祥也退告人曰槐字木傍鬼亡後得¶
<pb:KR3j0186_WYG_005-40b>¶
三公耳果為爾朱榮所殺追贈司徒隋書北魏拓䟦順¶
夢在槐下脱衣冠卧曰槐字木旁鬼亡後乃得三公贈¶
耳因話録栁宗元自永州司馬召至京詣日者問命曰¶
余姓栁夢栁仆地其不祥乎卜者曰生則栁樹仆則栁¶
木君其牧栁州乎卒如其言張尋夢庭生一竹節問竺¶
法度云當暴貴而不得久何夢似同而占亦異也至夢¶
書桀夢黑風破其宫紂夢大雷撃其首三國志吏部尚¶
書何晏夢青蠅數十頭來在鼻上驅之不去尋伏誅王¶
<pb:KR3j0186_WYG_005-41a>¶
敦夢白犬自天下嚙之俄而敦死白孔六帖劉禎夢蛇¶
生四足以不敬伏誅南史齊始安王舉事四日而敗城¶
内人皆夢羣蛇縁城四出隋文夢洪水沒城而應在髙¶
祖之名黄平夢舍中馬舞而火作周繕夢一牛二尾奔¶
水中而舟覆僅以身免晉安王子勛夢乗龍無頭而為¶
沈攸之所誅苻生夢大魚食蒲而為苻堅所殺李虛中¶
夢泰山裂流出赤黄物如金而疽發於背潰裂以死中¶
書令崔湜夢講坐下聽法而照鏡占者曰坐下聽講法¶
<pb:KR3j0186_WYG_005-41b>¶
從上來也鏡字金旁竟其竟於今日乎尋有𠡠賜自盡¶
衛中行為中書舍人有故舊子弟赴選投衛請囑衛欣¶
許之其人夢乗驢渡水掀墮水中登岸而靴不濕秘書¶
郎韓泉曰公選事不諧矣據夢衛生相負足下不沾及¶
榜出果駁放沈琳夢錦衣貼月以飛人謂不入月不能¶
及第褒光録王校書與徐判官各求邑宰王夢戴㡌雨¶
中行以問葉光逺葉曰王未得官戴㡌雨中行恩澤未¶
霑濡耳袁郭初應舉夢立北斗下果第七人及第太平¶
<pb:KR3j0186_WYG_005-42a>¶
廣記張鷟初舉進士至懐州夢慶雲覆其身其年對策¶
考功第一後魏薛琡夢張亮於山上掛絲覺而告亮且¶
占之曰山上絲是幽字君為幽州乎玉海宋王有疾夜¶
夢河水亁憂形於色以為人君龍象今河無水是龍不¶
獲水居矣時有占夢者曰河無水可也當痊可耳唐髙¶
祖起義之後夢自墜床下為羣蛆所食智滿禪師曰床¶
下者陛下也羣蛆食者所謂羣生共仰一人活耳三國¶
志鄧艾伐蜀夢坐山上有水流問凌邵曰山上有水蹇¶
<pb:KR3j0186_WYG_005-42b>¶
利西南徃得中不利東北其道窮也徃必克蜀其不還¶
乎茅亭客話費絢應舉夢衣錦在井中覺自喜曰及第¶
衣錦還鄉井廣異記顧琮繋獄夢見母下體琮愈懼觧¶
者曰太夫人下體是足下生路是以賀也明日奏免至¶
宰相後魏書酈範夢隂毛拂踝占者曰豪盛於齊下也¶
果青州刺史陳書沈慶之嘗夢引鹵簿入厠中慶之甚¶
惡入厠之鄙時有善占夢者曰君必大貴但未在旦夕¶
鹵簿是富貴容厠中是後帝不在今上也蜀志蔣琬夜¶
<pb:KR3j0186_WYG_005-43a>¶
夢一牛頭在門流血滂沱意甚惡之趙直曰牛頭及鼻¶
公字之象血者事明也君當至三公晉書郭瑀夢乗青¶
龍上天至屋而止曰龍飛止屋吾其死也明道雜志滎¶
陽楊國寳夢一蛇首有冠謂之䘮門一家十數口俱卒¶
朝野集載陳安平年滿赴選與鄉人李仙藥卧夢十二¶
月養蠶仙藥曰十二月養蠶冬絲君必遷東司數月果¶
遷吏部合璧事類李元忠將仕夢執炬火入父墓中夜¶
驚起甚惡之告其師曰大吉此謂光照前人也果如其¶
<pb:KR3j0186_WYG_005-43b>¶
言酉陽雜爼張瞻嘗客外將歸一夕忽夢炊臼中就江¶
淮王生觧之王生曰君歸不見妻矣臼中炊無婦也葢¶
釡婦同音耳瞻歸妻果卒北夢瑣言劉仁藥㣲時夢佛¶
幡於手指上飛出或曰君年四十九必有旌幢之貴果¶
然王敬則夢騎五色獅子明帝即位以敬則為直閣將¶
軍張文表作亂有小校夢文表龍出頷下文表喜曰天¶
命也及敗梟首朗陵異苑王戎夢人以七枚椹子與之¶
着衣襟内既覺占曰椹桑子也自後男女凡七䘮晉書¶
<pb:KR3j0186_WYG_005-44a>¶
鄧攸夢行水邊見女子猛獸自後斷其鞶囊占者曰水¶
邊女汝字斷鞶嚢者新獸首代故獸首也非汝南則汝¶
隂果遷汝隂守南史沈慶之年八十夢人以兩疋絹與¶
之寤而謂人曰老子今年不免兩疋八十尺也青箱雜¶
記李文定公廸美髭髯御試先一夕夢人剃其髭髯俱¶
盡廸惡之觧者曰秀才湏作狀元今歲省元是劉滋已¶
替滋矣是歲果第一北夢瑣言曹確判度支有台輔望¶
夢剃髪為僧以問占者曰出家號剃度公替杜相矣杜¶
<pb:KR3j0186_WYG_005-44b>¶
相出鎮江西曹果為相凡兹占法禍福難明因人而異¶
可以槩推也¶
¶
　　古今事相類¶
¶
　　古今事多有相類者拈出殊堪觧頤苦不能遍耳如今¶
言吐哺握髪必歸周公不知先此大禹葢嘗一饋而十¶
起一沐而三握髮矣事見淮南子今言持竿誦經不知¶
雨之漂麥必稱髙鳳不知先此朱買臣葢嘗孜孜好學¶
不知雨之漂粟矣事見鄒子人知韓信㣲時從漂母乞¶
<pb:KR3j0186_WYG_005-45a>¶
食不知先此伍子胥盖從撃綿女子乞食矣事見吳越¶
春秋被甲上馬以示可用人知有馬援不知有亷頗𦵏¶
母擇萬家之地人知有韓信不知有秦太后日暮途逺¶
倒行逆施人知有主父偃不知有伍子胥髙鳥盡良弓¶
藏韓信之先有范蠡飲醇酒弄婦人陳平之先有信陵¶
君敗軍之將不可語勇廣武君以此語韓信范蠡亦以¶
此語越人不知佞人為誰唐太宗以斥宇文士及魏帝¶
亦以此斥髙歡聖主時投水有卞隨務光又有北人無¶
<pb:KR3j0186_WYG_005-45b>¶
擇騎青牛有老子又有封君達楚孫叔敖憂國乗馬三¶
年不知牝牡漢董仲舒勤學亦乗馬三年不知牝牡晉¶
秦中竇韜妻蘇氏作回文詩八百一十二字唐范陽盧¶
母主氏作天寳回文詩亦八百一十二字蔡琰有胡笳¶
十八拍王昭君亦有胡笳二十一拍至三十六拍孔安¶
國傳孔子弟子七十二人劉向傳列仙亦七十二人皇¶
甫士安撰髙士亦七十二人陳長文撰耆舊亦七十二¶
人庾杲之貧人云誰謂庾郎貧食鮭常有二十七種李¶
<pb:KR3j0186_WYG_005-46a>¶
崇富而吝食惟二韭人云李令公食常十八種生空桑¶
人知伊尹而不知孔子白魚入舟人知周武王而不知¶
宋明帝河澌氷合人知光武之滹沱而不知慕容德之¶
黎陽鳳雛人知龎統而不知顧劭獻胙加毒以讒賜死¶
人知晉太子申生而不知秦孝文王子西蜀侯惲思妾¶
令方士致魂人知漢武於李夫人而不知宋武於殷淑¶
妃治阿譽聞而阿不治人知有齊宣王之大夫而不知¶
景公之晏子夢寐求相人知髙宗之傅説而不知文王¶
<pb:KR3j0186_WYG_005-46b>¶
之臧丈人妻棄夫人知朱買臣而不知太公望掘地得¶
石椁人知有滕公而不知有衛靈飛亷倚柱讀書雷震¶
不輟人知有夏侯𤣥而不知有諸葛誕綵衣娱戲人知¶
有老萊而不知有伯瑜飲千日酒至期發冢而醒人知¶
有劉𤣥石而不知有趙英記半面人知有楊愔而不知¶
有應鳳放龜得報人知有毛寳而不知有劉彦回丁第¶
獻燕詩座主以明年登第人知有章孝標而不知有于¶
化成少孤門生廢蓼莪人知有王裒而不知有顧歡奕¶
<pb:KR3j0186_WYG_005-47a>¶
碁覆局人知有王粲而不知有到溉即位御床陷地人¶
知有桓𤣥而不知有侯景一箭落雙鵰人知有斛律光¶
而不知有拓䟦幹髙駢入山妻二仙女人知天台之劉¶
晨阮肇而不知剡縣之袁桓狼碩祭賽忘書刀在廟鯉¶
魚為送人知有馬當山之王昌齡而不知有官亭佽之¶
估客留犢事人知有時苖而不知有羊扁入水戮蛟人¶
知有周處而不知有澹䑓子羽荆湖飛菑丘訢鷄鳴渡¶
關有孟嘗君而又有燕太子雪中髙卧有袁安而又有¶
<pb:KR3j0186_WYG_005-47b>¶
胡定感虎渡水有𢎞農太守劉昆而又有九江太守宋¶
均暮夜郤金人知有關西楊震而不知又有燉煌紹昭¶
(見前燕録)投筆封侯有班超而又有傅介子輿疾入殿有司¶
徒傅祗而又有太傅王導伏棺止火有汝南蔡君仲而¶
又有長沙古初決爭牛之訟有顧憲之(宋書)而又有于仲¶
文(後魏書)折梅遣使有陸凱而又有諸發躬導母輿有潘¶
岳而又有崔邠妻勸隐居有陸通而又有老萊子圍碁¶
郤賊有費禕而又有謝安帛書傳雁有漢之蘇武而又¶
<pb:KR3j0186_WYG_005-48a>¶
有元之郝伯常(見元史)作非非國語者有江端禮(見王應麟紀聞)¶
而又有虞槃(見元史)居官給鷄卵於部民収雛牟利者有¶
孝武時吳興守謝朏(宋書)而又有益州新昌令夏侯彪(朝野¶
僉載)母囓指而心痛者有曽參而又有蔡順强索人妾有¶
孫秀阮佃夫而又有武承嗣長頸烏喙者有夏禹而又¶
有越勾踐號鳳毛者謝鳳之子超宗而又有王導之子¶
劭佩六印人知有蘇秦而不知有欒大以石為虎射之¶
沒羽人知有李廣李逺而不知有熊渠子乳生潼人知¶
<pb:KR3j0186_WYG_005-48b>¶
有元德秀而不知有李善還帶隂德至相位人知有裴¶
中令而不知有白中令駱駝負水養魚軍中人知有宋¶
孫仁祐而不知有隋虞孝仁誤食澡豆人知有王敦而¶
不知有陸暢金蓮歸院人知有蘇軾而不知有王珪令¶
狐綯賜行酒人炙人知有顧榮而不知有何遜隂鏗羊¶
羮不遍致敗人知華元之於御斟而不知中山王之於¶
司馬子期看竹不問主人知有王徽之而不知有袁粲¶
沉江負父屍人知有孝女曹娥而不知有趙祉女絡以¶
<pb:KR3j0186_WYG_005-49a>¶
酒賜妬婦飲之無恙人知太宗之於房𤣥齡而不知莊¶
宗之於任圜告靈不仕人知有王羲之而不知有何偃¶
食不死之藥而巧言以免死人知方朔之於漢武帝而¶
不知中射士之於楚王一字直百金人知淮南子而不¶
知公孫子讀易至損益而嘆人知有向平而不知有孔¶
子獲偷侍人試文不殺因以賜之人知楊素之於李伯¶
藥而不知蔡興宗之於孫敬玉題壁作龍蛇歌人知有¶
晉文之介子推而不知晉文之舟之僑秦許楚地而倍¶
<pb:KR3j0186_WYG_005-49b>¶
之人知張儀之於楚懐王而不知馮章之於楚王侍婢¶
環執飲饌人知有王武子而不知有楊國忠孫晟國忠¶
晟又俱號肉䑓智&KR0809;人知有鼂錯而不知有樗里子魯¶
匡噀酒救火人知有欒巴而不知有樊英邵信臣佛圗¶
澄成武丁御膳中有髪自數三罪以免死人知有晉平¶
公之庖人而不知有光武之陳正發塚類逺祖貌人知¶
有蕭頴士之於鄱陽王而不知有吳綱之於長沙王倒¶
用印人知叚秀實之阻朱泚而不知李崧之安蜀杯中¶
<pb:KR3j0186_WYG_005-50a>¶
蛇影人知有樂廣而不知有南皮令應栁因病嘗糞人¶
知越王勾踐之於吳王夫差而不知郭𢎞霸之於魏元¶
忠倉頡沮誦共造文字今但知有倉頡不知沮誦李氷¶
王&KR3533;同穿二江今但知有李氷不知王&KR3533;漢郭林宗遇¶
雨巾角折人遂為折角巾周獨孤信馳馬㡌㣲側人遂¶
為側㡌一見後漢書一見北史兖州刺史李恂郡園小¶
麥胡麻悉付從事揚州刺史費遂郡園小麥胡蒜悉付¶
從事一見東觀漢記一見謝承後漢書申鳴援枹而進¶
<pb:KR3j0186_WYG_005-50b>¶
戰為賊殺其父功成而自殺趙苞援枹而進戰為賊殺¶
其母功成而嘔血死一見説苑一見後漢書孫權得諸¶
葛恪而以老桑熟龜精張華得雷煥而以老桑辨狐精¶
一見捜神記一見集異志燕太后不肯以少子質秦因¶
陳翠愛少子之説而許趙太后不肯以少子質齊因左¶
師觸讋愛少子之説而許一見趙世家一見戰國䇿王¶
濟以錢千萬與王愷賭射八百里牛一勝而探牛心爾¶
朱文畧以好婢與髙歸彦賭射千里馬一勝而截馬頭¶
<pb:KR3j0186_WYG_005-51a>¶
一見晉書一見北齊書晉平公出言而不當師曠舉琴¶
而撞之跌袵宫壁魏文侯出言而不當師經舉琴而撞¶
之中旒潰之一見淮南子一見劉向説苑魏文帝為王¶
時夢日墜地分為三分陳文帝㣲時夢亦然後俱為三¶
分之主一見談藪一見陳本紀醫緩脉晉景公而曰君¶
之病在肓之上膏之下秦武王示扁鵲病而曰君之病¶
在耳之前目之上皆以色致也一見左傳一見國䇿歐¶
陽率更見索靖碑初看曰浪得虛名次日看曰名下定¶
<pb:KR3j0186_WYG_005-51b>¶
無虛士坐卧其下十日不能去閻立本見張僧繇畫亦¶
然見宣和書畫譜楊司空素出見客挾侍姬紅拂因奔¶
李靖郭太尉子儀出見客亦挾侍姬紅綃因奔崔氏一¶
見虬髯客傳一見崑崙奴傳二人又劍俠也東方朔知¶
赤物為怪烖飲酒十石李章武知鐵斧為厭物飲血三¶
斗一見捜神記一見酉陽雜俎懐素習書盡數畆芭蕉¶
鄭䖍習書盡數室柿葉俱見法書録宋顔師伯與孝武¶
樗蒲孝武擲得雉謂必勝師伯次得盧亟取子歛之曰¶
<pb:KR3j0186_WYG_005-52a>¶
幾作盧遂輸直百萬梁韋叡與曹景宗樗蒲景宗擲得¶
雉叡次得盧遽取子反之曰異事遂作塞亦輸直百萬¶
梁劉之遴在告常寄居南郡忽夢前太守袁某曰卿後¶
當為折臂太守即居此中後牛奔墮車右手不復屈伸¶
既而連典此郡晉羊祜塟親遇術者曰墓於法當得天¶
子祜惡之遂掘損其墓術者再過之云尚當出折臂三¶
公祜後墮馬折臂果至三公吳大帝夢人以筆㸃頭熊¶
循賀以為當作主齊文宣夢人以筆㸃額三曇哲賀以¶
<pb:KR3j0186_WYG_005-52b>¶
為當作主一見吳祚國統志一見齊書左慈擲杯屋棟¶
欲落不落舉坐看杯已失慈矣許遜吳猛擲杯梁上飛¶
繞梁間舉目看盃坐中隐身一見神仙傳一見十二真¶
君傳逐兔墮馬折肋而殂人知齊王髙演而不知燕主¶
慕容皝一日殺二義士人知袁紹之於臧洪陳容而不¶
知張敬兒之於邊榮程邕之御屏隔坐人知有漢鄭𢎞¶
第五倫而不知有紀亮父子殺孝婦大旱三年人知有¶
前漢之東海而不知有後漢之上虞萬石君人知有石¶
<pb:KR3j0186_WYG_005-53a>¶
奮而不知有秦襲張文瓘食脱粟人知有公孫𢎞而不¶
知有晏嬰錢神論人知有魯褒而不知有胡母民成公¶
綏陳蕃下榻人知有徐穉而不知有周璆夢贈筆人知¶
有江淹而不知有王彪之王珣紀少瑜陸陲李白和凝¶
馬裔孫乗羊車游後庭鹽水灑地人知有晉武帝而不¶
知有齊文帝即席盡器飲酒歸而尚醒秤所得器人知¶
裴𢎞泰於裴鈞而不知潘&KR1466;於朱梁太祖刻石髙山深¶
谷人知有杜預而不知有顔真卿錦纜事人知隋煬帝¶
<pb:KR3j0186_WYG_005-53b>¶
而不知有甘寧然臍為燭人知有董卓而不知有滿奮¶
因食辨勞薪人知有荀朂而不知有師曠聞鼓角聲加¶
敬人知有范雲之於梁武而不知到仲舉之於陳武通¶
他心觀人知有忠國師之於大耳三藏而不知有普寂¶
之於栁中庸製千字文人知有周興嗣而不知有蕭子¶
範隋滿又撰萬字文贈栁妾人知有韓翃而不知有李¶
還古殯逆旅書生人知有王恜而不知有鮑子都廖有¶
方橋神貌醜以足畫之人知有定周之張平子而不知¶
<pb:KR3j0186_WYG_005-54a>¶
有恃留神之魯般殺負心僕人知有張詠而不知有栁¶
開齊侯景出鎮河南謂神武曰今握兵在逺人易為詐¶
所賜書背乞加㣲㸃神武卒世子澄以書徵之見書背¶
無㸃遂發兵反隋髙祖與漢王諒約凡勅書徵召字傍¶
加㸃髙祖崩太子廣以書徵之勅字無㸃遂發兵反何¶
法盛竊郗超晉中興書郭象竊向秀莊子注齊張融梁¶
武帝撰金海王應麟撰玉海魏夏侯勝為流矢傷左目¶
毎照鏡恚怒輙撲鏡於地蜀張裕曉相術毎舉鏡自知¶
<pb:KR3j0186_WYG_005-54b>¶
刑死未嘗不撲鏡於地史記趙㐮子殺智伯漆其頭以¶
為飲器漢書匈奴傳單于以老上單于所破月支王頭¶
為飲器唐宋逸史張崇帥廬州不法民苦之既入覲人¶
不敢言但捋鬚相慶崇率捋鬚錢五代史補趙在禮自¶
宋移永興人曰眼中拔却釘矣在禮復還毎日率拔釘¶
錢戴封張熹俱以旱禱請無應積火自焚火起而雨大¶
至古道始何琦俱以鄰火伏父棺哭屋獨得全神農時¶
有赤松子黄初平亦號赤松子唐文皇為天策上將開¶
<pb:KR3j0186_WYG_005-55a>¶
府置十八學士房杜等楚王希範亦為天策上將開府¶
幕僚拓跋恒李𢎞臯廖匡圖徐仲雅等十八人亦授學¶
士任圜傳崔協不識文字而虚有儀表號沒字碑安叔¶
千傳叔千狀貌堂堂而不通文字時人謂之沒字碑又¶
北夢瑣言趙崇凝重清介門無雜賔而不為文章號曰¶
無字碑老子生登行九步步生蓮花左手指天右手指¶
地曰天上天下惟道為尊釋迦生時登行七步一手指¶
天一手指地曰天上天下惟我為尊吳人陸暉繋獄當¶
<pb:KR3j0186_WYG_005-55b>¶
死乃令家人造觀音像冀得免死臨刑三刀皆折官問¶
之故答曰恐是觀音慈力及看像項上乃有三刀痕東¶
魏孫敬德天(缺)中常造觀音像後為劫賊所引夢一沙¶
門令誦救生觀世音千遍臨刑刀折為三叚三易其刀¶
落折如故丞相髙歡表請免死及歸覩其家觀音像項¶
有刀跡三孫臏臏於魏而為齊師司馬喜臏於宋而為¶
中山相神武不貴慕容超宗以留文㐮唐文皇暫出李¶
靖以留髙宗胡廣五月五日生父母惡之棄於江後父¶
<pb:KR3j0186_WYG_005-56a>¶
得而養之廣後不持本生服胡寅少亦不為父所舉伯¶
父安國舉之後亦不持父服雋不疑劉德大將軍光先¶
後欲以女妻之俱辭不敢當俱為青州刺史京兆尹俱¶
多所平反仙人有赤松子神農時為雨師赤將子輿黄¶
帝時人仕堯為火正赤須子秦穆公時為主魚吏張子¶
房欲從赤松子遊張君房迎赤須子而師之其相類乃¶
爾宋徽宗時山東賊宋江等三十六人聚衆横行官軍¶
莫敢攖其鋒元順帝時花山賊畢四等亦三十六人聚¶
<pb:KR3j0186_WYG_005-56b>¶
集花山官軍不敢収捕左傳重耳駢脇張儀亦駢脇又¶
吳越春秋伍子胥眉間廣一尺列仙傳莫邪眉間亦廣¶
一尺郭頒世語姜維死魏人剖之膽如斗大蔣正子山¶
房隨筆張郢州世傑海上覆舟死獲屍焚化膽如斗大¶
而焚不化¶
¶
¶
¶
　　玉芝堂談薈卷五¶
¶
